{
    "id": 18,
    "title": "روايه/ زين",
    "chapters": [
        {
            "name": "مقدمة",
            "content": [
                "بقلم/ سحر فرج",
                "الشخصيات👇👇👇",
                "\"زين الجبالى\"",
                "منتج ومخرج سينمائى ناجح، يعشق عمله وهو شاب فى اوائل الثلاثينات، شخصية قويه، حاد الطباع وشديد الغضب، يهابه كل من يعمل معه فى هذا المجال، يمتاز بملامح رجوليه وجاذبية شديده، بشرته قمحيه وعيونه سوداء كالليل وحاده كالصقر، طويل ويمتلك جسم رياضى قوى يدل على صلابته، عنيد وقاسى ومتعجرف ويكره المرأه اوالتعامل معها و العلاقات النسائيه ويرى من وجه نظره انها ضعف ولا يعترف بالحب، رغم الوسط الفني الذى يعمل به ويعشق العمل فيه.",
                "\"ليل\"",
                "فتاه فى منتصف العشرينات، تتمتع بجمال طبيعى وعيون ملونه، تعيش مع أبيها عبد الرحمن واخوتها غير الاشقاء فى منطقه ريفيه، وتربت على يد سعاد زوجه أبيها بعد وفاه والدتها منذ سنوات كثيرة، وتعمل بائعه فى كشك كبيرعلى الطريق الزراعى.",
                "\"الرواية\"",
                "باب الغرفه اتفتح على اخره، ودخلت سعاد بعصبيه وقربت من الشباك وفتحته",
                "وقالت : يااااااا ليل، يا بت يا ليييل، يازفت ياللى اسمك ليل، أصحى يا بت الساعه بقت سبعه وسياتك لسه نايمه، قومى وأخلصى علشان تقفى بدل أبوكى شويه فى الكشك، زمانه تعب من الوقفه والقاعده هناك طول الليل فى عز البرد ده .",
                "ليل بدأت تفتح عيونها بالعافيه أول لما ضوء الشمس ملى المكان كله حواليها وكمان على صوت زعيق سعاد مرات أبوها وقالت : يا فتاح يا عليم، أنا نفسى أعرف بس فى حد يصحى حد بالمنظر ده، يا شيخه حرام عليكى نفسى أفضل نايمه زى خلق الله لحد ما أشبع نوم وأقوم براحتى، أنا مش عارفه الواحد هايفضل فى الهم والغلب ده لحد إمتى، عيشه تقرف، ده أنا لسه يادوبك نايمه بعد ما صليت الفجر وملحقتش أنام حرام عليكى كام ساعه على بعضهم من صوتك وصوت عيالك العفاريت اللى برة دول .",
                "ونزلت من على السرير ولمت شعرها الطويل اللى كان مفروض على ضهرها بالتوكه وخدت بعضها وراحت على الحمام على طول .",
                "سعاد بعصبيه ونرفزة ردت وقالت : اه منك ومن لسانك اللى عاوز القطع ده، يا بت اتلمى على الصبح، أمتى تغورى وتتجوزى ونخلص من خلقتك ومن أم لسانك الطويل ده،",
                "أنا عارفه ما ريحتنيش وموتى مع أمك ليه زى ما ماتت كتك الهم .",
                "وخدت بعضها وخرجت من غرفة ليل وراحت على المطبخ علشان تجهز الفطار لعيالها الصغيرين \"محمود ورضوى\" عقبال لما جوزها عبد الرحمن أبوا ليل يرجع من الكشك .",
                "__________________",
                "وفى مكان تانى فى حى راقى بالقاهرة وبالتحديد فى \"فيلا الجبالى\" اللى كان عايش فيها \"زين الجبالى\" الابن الكبير للعائله العريقه وصاحب اكبر شركه للإنتاج السينيمائى والإخراج، وكان معاه \"سميحه\" والدته وأخوه الصغير \"عمر\"",
                "باباهم توفى من حوالى خمس سنين بعد صراع مع المرض وترك لزين شركه كبيرة للإنتاج السينمائى بيديرها هو وأخوه عمر .",
                "سميحه والدة زين نزلت من غرفتها من فوق ودخلت على المطبخ ووجهت كلامها للدادة وقالت : صباح الخير، يالا يا زينب جهزى الفطار انتى وميرفت قبل ما الاولاد ينزلوا من فوق، زمانهم صحيوا من بدرى ونازلين ورايحين على الشركه .",
                "دادة زينب ردت وقالت : صباح الفل يا ست هانم، دقايق وتكون السفر جاهزة اطمنى حضرتك.",
                "سميحه ابتسمت وقالت : اعملى حسابك النهارده سماح وشاهندا جاين من السفر وعوزاكى تعملى كل الأكل اللى هما بيحبوه من إيدك يا زينب اوعى تنسى .",
                "دادة زينب بكل حب ابتسمت وقالت : عيونى يا ست سميحه كل اللى حضرتك عوزاه هايتنفذ على طول، هو إحنا عندنا أغلى من الست سماح والست شاهندا ربنا يخليكم لبعض دايما .",
                "ويا دوبك خرجت سميحه من المطبخ لمحت ابنها زين نازل من فوق .",
                "زين مبتسم و عيونه على والدته فابصلها وقال : صباح الخير يا ست الكل وقرب منها وباس راسها بكل حب .",
                "الام : صباح النور يا حبيبى .. اتأخرت فى نزولك ليه النهارده يعنى يا زين حتى اخوك عمر لسه منزلش لحد دلوقتى !؟",
                "زين : انا فعلا اتأخرت شويه عن ميعادى النهارده لأنى نمت متاخر كان ورايا شغل كتير متعطل وكان لازم اخلصه واديه لعمر يخده معاه على الشركه .",
                "الام : ربنا يعينك يا حبيبى .. ما تقعد يا زين واقف ليه كدة يا ابنى؟",
                "زين : معلش يا أمى انا لازم أخرج دلوقتى عندى مؤتمر ولازم أحضره فى كليه الإعلام ورئيس الجامعه بنفسه هايبقى موجود .. ويادوبك عقبال لما أوصل هايكون ميعاده جه ومش عاوز اتأخر عليه.",
                "الام ردت وقالت : يا حبيبى طيب استنى اخلى زينب تعملك أى سندوتش مع كوبايه الشاى بلبن بتاعتك .. مش معقول تخرج من غير فطار يا حبيبى، وبعدين انا عرفاك كويس لو اندمجت فى الشغل وروحت الجامعه او الشركه او الاستوديو مش هتاكل اى حاجه خالص وهاتنسى نفسك .",
                "عمر نازل من فوق وسامع كلامهم وبهزاره المعتاد قال : دلعى يا اختى فيه دلعى .. أصل مفيش غير سى زين هو إللى ابنك وخايفه عليه وعلى صحته وانا مش موجود اصلا.",
                "زين : يا عم ده بدل ما تقول صباح الخير الاول .. ادينى سيبهالك وماشي خالص يا عم عمر، علشان تستريح وأبقى خد الملف ده معاك على الشركه وسلمه للسكرتيرة، يالا سلام علشان متأخرش اكتر من كده.",
                "عمر باستغراب رد وقال : اومال انت رايح فين دلوقتى بدام مش رايح على الشركه يا زين باشا!؟",
                "زين استكفى بنظرة واحده لعمر اخوه كانت كفيله بالرد عليه.",
                "عمر كش فى نفسه وهرش فى شعره",
                "وقال : خلاص يا عم وبص لوالدته وقال ماله ده على الصبح ومستعجل أوى كده ليه بدام مش رايح على الشركه!!",
                "الام بصت لعمر وقالتله : أصبر أنت، وحاولت تلحق زين قبل ما يخرج وبصوت عالى شويه علشان يسمعها قالت : طيب يا زين حاول ما تتأخرش فى الشغل يا حبيبى النهاردة علشان خالتك سماح وشاهندا بنت خالتك جايين من اسكندريه، واعمل حسابك هانتغدى مع بعض كلنا، وعلشان خاطرى أتعامل مع شاهندا كويس، مش معقول كل لما يجوا يزورونا تقلب عليها ومتدهاش وش زى عوايدك وتقلبوا القاعده بخناقه فى الاخر، وحياتى يا زين استحملها علشان خاطرى .",
                "زين اتنهد برخامه وقال : ربنا يسهل مش لسه كانوا هنا من عشر أيام، لحقوا يوحشونا يعنى يا ست ماما؟ وبص فى ساعته وحس انه هايتأخر وقال يالا سلام علشان هتأخر فعلا على المؤتمر وزمان الكل فى انتظارى .",
                "وخرج زين وركب عربيته وراح فى طريقه على جامعه القاهرة وبالتحديد كليه الإعلام.",
                "الام رجعت لعمر وقالت : انا مش عارفه اخوك ده هيفضل (قفل) كده لحد امتى ويبطل يكره كل البنات حتى أقرب الناس ليه، أنا مش عارفه بس أيه اللى معقده منهم اوى كده ؟",
                "عمر بضحك رد وقال : والنبى لو عملتى أيه، للأسف زين هايفضل زى ما هو زين الجبالى",
                "(عدو المرأة) أنا عاوزك متقلقيش يا ست الكل بكره يقع على شوشته لما يلاقى اللى قلبه يحبها بجد .",
                "المهم سيبك من زين و يالا بينا نفطر بقى علشان انا واقع من الجووووع يا ناااس .",
                "وقوليلى مؤتمر ايه إللى هو بيقول عليه ده هو ساعات بيروح هناك بس بتكون محاضرات مش مؤتمرات ؟",
                "الام : ده مؤتمر بيقول هايحضره فى كليه الإعلام ورئيس الجامعه هايكون موجود .",
                "عمر : اووووووباااااا \"كلية الاعلااام\"",
                "طيب مقلش ليه كنت روحت معاه، وظبت الدنيا كلها هناك .",
                "الام بضحك قالت : يالا يالاااا يا أخويا على السفره زمان الأكل جاهز، أمشى أودامى، أنا مش عارفه أخوك مش طالع ليك ليه يا سى عمر؟",
                "_________________________________",
                "وفى البيت عند سعاد كانت ليل غيرت لبسها وجهزت نفسها للخروج ومن غير ما تفطر او حتى تشرب كوبايه شاى زى اخوتها فتحت باب الشقه وخرجت علشان تستلم الشغل فى الكشك بدل ابوها إللى كان سهران طول الليل فيه .",
                "وبعد شويه ليل أول لما وصلت عند الكشك بتاعهم ونزلت من التوكتوك اللى وصلها على الطريق الزراعى ما بين القاهرة والاسكندريه لقت ناس كتير وزحمه اودام الكشك، واستغربت جدا من المنظر ده، وسرعت من خطواتها، وأول لما وصلت أتصدمت لما شافت أبوها نايم على الأرض وناس حواليه كتير بتفوقه، فاتصدمت وصرخت وجريت عليه.",
                "ليل بخوف وقلق قالت : ابويا ابوياااااا .",
                "وعيونها جت على شخص من إللى كانوا واقفين وقالت : أبويا ماله يا عم حسن؟",
                "أبويااا حصله ايه طمنى عليه ارجوك؟",
                "(الاسطى حسن كان ليه محل ميكانيكا سيارات كبير جنب الكشك، وكان صاحب عبد الرحمن ابوا ليل أوى من سنين طويله قبل حتى ما ليل تتولد، وكان أقرب واحد لعبد الرحمن وعارف كل حاجه عنه حتى أسراره، وكان ابوا ليل بيعتبره زى أخوه بالضبط)",
                "حسن رد على ليل وقال : والله يا ليل يا بنتى انا لسه فاتح من شويه المحل بتاعى انا والعمال اللى عندى، وقولت أجى أصبح على ابوكى واطمن عليه زى كل يوم، وللأسف أول لما دخلت لقيته واقع على الارض بالمنظر ده فقولت أكيد مغمى عليه وبسرعه حاولت أفوقه ونديت على الصانيعى إللى معايا يعمله كوبايه ليمون بسرعه بس للأسف لسه فاقد الوعى، واتصلت عليكى علشان اقولك لقيت تليفونك غير متاح والحمد لله أنك جيتى علشان نلحقه ونوديه على المستشفى .",
                "انا هاروح أجيب العربيه بسرعه من اودام المحل ونخده بسرعه على اقرب مستشفى ونطمن عليه .",
                "ليل بحزن قالت : ابويا ابوووويا",
                "بسرعه يا عم حسن الله يخليك، وبنظرات كلها خوف وقلق بصت لأبوها و قالت : قوم يا حبيبى قوم يا ابويااااا، أوعى تسيبنى لوحدى وفضلت تعيط بحرقه جنبه .",
                "وخلال كام دقيقه الأسطى حسن جاب عربيته وشالوا عبد الرحمن من الارض بشويش هو والناس اللى اتجمعت حواليهم، ودخلوه العربيه براحه، وركبت ليل جنبه.",
                "وطلب الاسطى حسن من الصانيعى بتاعه انه يقفل الكشك ويخلى باله من المحل عقبال لما يطمنوا على عبد الرحمن ويودوه المستشفى .",
                "وفعلا خلال ربع ساعه كانوا وصلوا المستشفى وكانت ليل مرعوبه على أبوها ومنهاره ومش مبطله عياط .",
                "الأسطى حسن بكل طيبه قال : يا بنتى بإذن الله هايبقى كويس ادعيله يا ليل يا بنتى وبطلى عياط، ابوكى عاوز يعرف معزته عندنا أد أيه، وهتلاقيه قام دلوقتى وبقى زى الفل .",
                "ليل بكل حزن : يارب يا عم حسن يااارب .. انا ماليش غيره فى الدنيا دى كلها .. امى ماتت من سنين طويله وسبتنى انا وهو لوحدنا .",
                "لحد ما جاب البلوة إللى اسمها سعاد دى واتجوزها .",
                "حسن بكل طيبه وحنيه قال : أطمنى يا بنتى أن شاء الله هايقوم منها وهايبقى زى الفل قولى يااارب وادعيله .",
                "ليل بعياط وخوف وقلق : ياااااارب يارب يا عم حسن .",
                "وبسرعه المسعفين كانوا خدوه ودخلوه على جوا وراحوا بيه على اوضه الطوارىء، وكان ماشى وراهم ليل والاسطى حسن، وأول لما وصلوا حطوه بشويش على السرير ودخل على طول الدكتور وطلب من حسن وليل أنهم يخرجوا يستنوا بره لحد ما يكشف عليه ويطمنهم .",
                "وفضلت ليل واقفه على أعصابها ودموعها نازله من عيونها وكل إللى كانت بتعمله انها بتدعيله انه يقوم بالسلامه وربنا يخليه ليها .",
                "حسن طبطب على كتفها وحاول يهديها ويطمنها وقال : خير يا بنتى ان شاء الله اطمنى ومتعمليش فى نفسك كده .",
                "وفجأه تليفون ليل رن، وهى طلعته من جيبها وبصت على إسم إللى بيتصل ونفخت جامد وكنسلت من غير حتى ما ترد .",
                "بس للأسف إللى كان بيتصل رن تانى، واطرت ليل انها ترد عليه فردت بكل عصبيه",
                "وقالت : ايوا يا مرات ابويا عاوزة ايه ؟",
                "سعاد بعصبيه ردت وقالت : هاكون عاوزة أيه يعنى من خلقتك يا بت انتى، برن عليكى مش بتردى عليا ليه يا بلوة انتى؟",
                "ابوكى فين ما جاش لحد دلوقتى ليه، ولا انتى لسه بتدلعى فى الشارع وموصلتيش الكشك لحد دلوقتى؟",
                "ليل بغضب ودموع ردت وقالت : بقولك أيه يا وليه أنتى، انا مش فيقالك سيبينى فى إللى انا فيه دلوقتى، وعلشان تسترحى، انا فى المستشفى، ابويا اغمى عليه فى الكشك.",
                "أبويا بيموووت يا اختى .. ابويا بيمووووووت من الهم، والنكد اللى انتى معيشاه فيه على طول اتبطى بقى وأياكى تستريحى .",
                "وقامت قافله السكه فى وشها .",
                "عيونها منزلتش من على باب الاوضه إللى كان أبوها نايم فيها وكانت عماله تدعى ربنا انه يقوم لها بالسلامه، لحد ما فجأه الباب اتفتح وخرج الدكتور بس للاسف ملامح وشه مكنتش تدل على اى خير .",
                "ليل وحسن جريوا عليه أول لما خرج، وحاولوا يطمنوا منه على عبد الرحمن بس فى اللحظة دى ليل حست بحاجه غريبه لأول مرة تحس بيها فى قلبها، حست بكسرة ووجع وقبضه غريبه ورجلها مكنتش شيلاها، فبصت لعيون الدكتور وقالت : خير يا دكتور طمنى ابويا عامل ايه ؟",
                "الدكتور بحزن قال : ابوكى للأسف ضغطه اكيد ارتفع فجاه، والسكر كمان عالى جدا، وكل ده عمله نزيف فى المخ وووووو",
                "ليل بحزن : وايه يا دكتور أبويا جراله",
                "أيييييه؟",
                "الدكتور رد وقال : البقاء الله .. شدوا حيلكم .",
                "ليل سكتت خالص من صدمه اللى سمعته ومسحت وشها من الدموع وبصت للدكتور أوى وضحكت بهستريا، وبصت لعمها حسن وقالت : زى ما إنت قولت يا عم حسن، أبويا بيهزر معانا وعامل فينا مقلب وعاوز يشوف غلاوته عندنا اد ايه، اكيد قال للدكتور يطلع يقولنا كده الكلام الوحش ده علشان نتخض عليه ونزعل .",
                "بس أنا هادخله دلوقتى وأقوله إنى خوفت عليه اوى، وأنى بحبه اوى اوووى،",
                "وماليش غيره فى الدنيا دى كلها هو وامى أنت أبويا وأخويا وكل حاجه ليا يا عم عبد الرحمن، وأقوله كمان يالا يا أبوا ليل زى ما بيحب يسمعها منى دايما نروح على بيتنا . وضحك مع دموع مع وجع وفقد قالت : امى زمانها اكيد مستنيانا إحنا الإتنين وكده هانتأخر عليها، مش كده يا عم حسن .",
                "اصلها مش بتقدر تاكل أى حاجه غير لما نروح أنا وأبويا البيت وناكل كلنا مع بعض .",
                "حسن بكل حزن ووجع على صاحب عمره طبطب على كتفها وقال : يا بنتى وحدى الله متعمليش فى نفسك كده وادعيله بالرحمه . ابوكى خلاص يا ليل يا بنتى راح للى أحسن منى ومنك، راح للى خلقه راح لأمك الله يرحمها، البقيه فى حياتك يا حبيبتى وشدى حيلك وربنا يعينك على إللى انتى فيه .",
                "ليل بصدمه برقت عيونها وبصت لحسن وقالت : لااااااا متقولش كده أبويا ما مامتش يا عم حسن أبويا عاااايش وهايرجع معايا على البيت .",
                "لااااااا أبويا عايش أبويا عاااايش وفضلت تصرخ جامد لحد ما انهارت ووقعت على الارض وهى بتقول يا ابوياااااا",
                "يا ابويااااااااااااااا",
                "_________________________________",
                "وفى جامعه القاهرة وبالتحديد فى كليه الإعلام كان يا دوبك زين لسه مخلص المؤتمر إللى كان بيحضره هناك مع جزء كبير من هيئه التدريس وكمان رئيس الجامعه وبعض الطلبه .",
                "والكل كان فرحان بيه وبوجوده معاهم وبالذات البنات إللى بتعشقه وبتابع أعماله أول بأول وكان بالنسبه لكتير منهم فارس احلامهم .",
                "وطول ما هو كان موجود عيون وهمسات البنات كانت عليه وبدؤا يسئلوه عن حياته العمليه وكمان الشخصيه بس هو كان بيرد عليهم بحده وتكبر وبكل غرور، وكمان كان فى اسئله شخصيه امتنع عن الاجابه عليها .",
                "ومع كل ده، البنات كانت هاتتجنن عليه وعلى شخصيته القويه دى .",
                "خرج زين بعد ما خلص المؤتمر والأسئلة السخيفه بتاعه البنات من وجه نظره، وراح للمكان إللى كان راكن فى عربيته وكان شايف نظرات الإعجاب فى عيون كل إللى كان بيقابلهم وبالتحديد عيون البنات .",
                "واول لما وصل للعربيه شاف مجموعه من البنات قاعده على العربيه بتاعته فابصلهم بكل غضب وقال : اظن قله ذوق اوى إللى انتم عاملينه على العربيه ده اتفضلى انزلى انتى وهى وشوفلكم مكان تانى تقعدوا فيه غير عربيتى .",
                "البنات من الخجل والكسوف بصوا لبعض جامد وفى ثوانى كانوا نازلين من على العربيه إلا بنت واحده فضلت قاعده وبكل دلع و بجاحه بصت لزين و قالت : وفيها ايه يعنى لما نقعد على عربيتك؟",
                "وبعدين أنت ازاى تتكلم معانا كده أنت متعرفش إحنا مين ولا ايه؟",
                "بنت من البنات اسمها ضحى بكل خجل بصت لزين وقالت : إحنا آسفين يا أستاذ زين وأكيد شاهى متعرفش حضرتك مين بالضبط . وبصت لشاهى وغمزت لها وقالت : عيب يا شاهى ده الأستاذ زين الجبالى المخرج السينمائى المعروف، ويالا بينا بقى علشان هانتأخر على المحاضرة .",
                "نزلت شاهى من على العربيه واتحولت 180 درجه، وبكل رقه ومياصه",
                "بصت لزين وقالت : أنا أسفه مكنتش أعرف حضرتك مين بالضبط، وقبل ما تكمل كلامها بصلها زين من فوق لتحت بكل استحقار ومن غير ما ينطق كلمه واحده مشى وراح ناحيه باب العربيه ودخل وقفل وراه وشغل العربيه ومشى على طول من غير أى تعليق .",
                "وده إللى غاظ شاهى اوى ودايقها وبكل غضب وعصبيه حطت ايديها فى وسطها",
                "وقالت : حقييييييير ومستفذ ومغرور",
                "بس قمممممممر وتقييييبيل والصنف إللى زيك كده بمووووووت فيه .",
                "هاتروح منى فين يا زين يا جبالى",
                "مصيرك تقع تحت ايد شاهى .",
                "ضحى باستغراب بصتلها وقالت : يا خوفى منك يا شاهى، شكلك كده هاتحطيه فى دماغك ربنا يستر عليك يا زين يا جبالى .",
                "__________________________________",
                "وفى المستشفى وبالتحديد عند باب الطوارئ كانت سعاد مرات ابوا ليل وصلت هى واخوها حسان أول لما بلغتها ليل ان أبوها اغمى عليه ونقلته المستشفى، واتصدمت أول لما عرفت انه مات .",
                "سعاد بصت للاسطى حسن بصدمه وقالت : انت بتقول ايه؟ عبد الرحمن ماااات ..",
                "يااااا لهووووووى، يا خراب بيتك يا سعاد .",
                "وبعيون كلها كره بصت لى ليل وقالت : ابوكى مات يا وش الخراب خلاص .. ياما قولتلك ابوكى بقى عضمه كبيرة وعجز وإنزلى بداله انتى الشغل واسهرى فى الكشك، وانتى إللى مكنتيش بترضى، اهو مات يا ليل علشان تستريحى .",
                "الاسطى حسن بإستغراب بص لسعاد وقال : مش وقته الكلام ده يا ست سعاد .. سيبى ليل باللى هى فيه، البنت زعلانه وحزينة على موت أبوها متزوديش همها.",
                "سعاد بمنتهى الكره والغل بصت للاسطى حسن وقالت : وأنت مالك يا راجل انت، بنت جوزى وبتكلم معاها هى، أنت اش حشرك وسطنا.",
                "حسان أخو سعاد بصلها وقال : عيب الكلام ده يا سعاد، الاسطى حسن عنده حق يا اختى .. سيبى ليل باللى هى فيه، وقرب من ليل اللى كانت قاعده على الكرسى اللى جنب باب الطوارىء وعماله تعيط على موت أبوها وبصلها وقال : قلبى عندك يا ليل .. البقيه فى حياتك يا غاليه ولسه هايحط أيده على كتفها كانت ليل اسرع منه وزقت أيده بعيد عنها وبصتله بكل استحقار .",
                "حسان بصلها وقال : أنا مش عارف لحد إمتى بس هاتفضلى تعاملينى المعامله الوحشه دى يا ليل انا ..........",
                "الاسطى حسن بصله وقال : مش وقته ولا مكانه الكلام ده يا حسان سيبوا البت فى حالها حرام عليكم.",
                "واوعوا تفتكروا علشان عبد الرحمن مات إن ليل لوحدها لااااااا، أنا مش هاسكت بعد كده لأى حد يقرب من ليل، ومن النهارده ليل بنت من بناتى ومش هاسمح لاى حد يزعلها او يجى جنبها، أبوها الله يرحمه موصينى عليها .",
                "ولسه حسان بكل غضب هايقرب من الاسطى حسن ويمسك فيه .. الا والدكتور كان فتح الباب وبصلهم وقال .. قدروا اننا فى مستشفى يا جماعه ايه الصوت العالى ده، واتفضلوا تقدروا تخلصوا إجراءات المستشفى وتصريح الدفن أهو .. البقيه فى حياتكم .",
                "ليل قامت بسرعه وجريت على الدكتور وبكل حزن وألم قالت .. أبوس إيدك يا دكتور اسمحلى اشوف ابويا لاخر مرة وأودعه والنبى يا دكتور ربنا يخليك .",
                "سعاد بعصبيه بصت لى ليل وقالت : واشمعنى أنتى إللى تدخلى يا أختى دا أنتى حايلا بنته وأنا مراته ومن حقى أنا إللى أدخل وأودعه واشوفه لآخر مرة .",
                "الدكتور باستغراب بطريقه سعاد مع ليل توقع أنها تكون مرات أبوها ومن منظر ليل وحزنها ودموعها اللى مغرقاها وعيونها إللى بتترجاه سمح لها أنها الوحيده إللى تدخل قبل ما يخدوا أبوها ويغسلوه .",
                "سعاد بغضب بصت للدكتور وقالت : اشمعنى يا دكتور أنا مراته ومن حقى أنا إللى أدخل مش البلوة بنته دى .",
                "الدكتور بصلها بغيظ على طريقتها البيئه دى ورد وقال : أديكى قولتى بنته وموته نفسها من العياط عليه مش زى حضرتك وعن اذنكم بقى علشان ورايا شغل كتير .",
                "ليل بحزن شكرت الدكتور وبسرعه دخلت على جوا وقغلت الباب وراها .",
                "وحسن خد الورق من الدكتور ونزل بيه على تحت علشان يبدأ إجراءات الدفن .",
                "سعاد فضلت واقفه على آخرها ومش طايقه نفسها وعماله تنفخ وحسان أخوها حاول يهديها بس للاسف فضلت على حالها ده شويه لحد ما هديت .. وبكل غل وحقد بصت لحسان وقالت، أهو غار فى ستين داهيه واستريحنا منه ومن قرفه .. مكنش عارف ياخد البلوة بنته معاه بالمرة .. كانت جوازة الندامه.",
                "حسان بعصبيه : انا مش عارف بس أنتى على طول مش طيقاها كده ليه وحطاها فى دماغك فكك منها بقى .",
                "سعاد بكل غيظ بصت لأخوها وقالت : أنا إللى مش عارفه أنت بتحب فيها أيه المعفنه دى .",
                "إللى دايما بتفكرنى بأمها وب ..........",
                "ولسه هاتكمل حسان بصلها وقال .. طب بس بس بدل ما حد يسمعنا وليل تخرج من عند أبوها.",
                "سعاد بعصبيه ردت وقالت : أدينى سكت لما أشوف آخرتها ايه .",
                "ليل كانت دخلت لأبوها وقربت منه وهو نايم زى الملاك على السرير ومتغطى بملايه بيضاء .",
                "قربت منه ومدت ايديها وكشفت وشه وغصب عنها اول لما شافته دموعها نزلت وبصتله بكل حزن وقالت : كده برضه يا بابا تسيبنى فى الدنيا دى لوحدى ومن غير ما تودعنى .. كده برضه ليل هانت عليك للدرجه دى .",
                "مش كفايه اتحرمت من أمى من سنين طويله وعرفت معنى اليتم والحرمان من وأنا لسه عيله صغيرة .. ومشبعتش منها ولا من حنيتها .. تقوم انت كمان تسيبنى يا حبيبى",
                "اعيش ازاى فى الدنيا دى من بعدكم يا بابا .. ده انت كنت كل حاجه ليا من بعد موت أمى .. وياما اتحملت من سعاد الشتيمة و الاهانه وحاجات كتير اوى اوووووى علشان خاطرك يا حبيبى .. حتى حضنك الدافى كنت بخاف أقرب منه لا مراتك تزعقلى زى كل مرة .",
                "سيبتنى لمييييين يا ابوووياااااا",
                "اااااااااااااه يا بابا ااااااااه",
                "وفجاه .....",
                "حست بايد حد جت على كتفها بيهون عليها.. فالفت نفسها علشان تشوف مين واتفاجأت بالاسطى حسن، إللى مد أيده ليها وخدها فى حضنه وفضل يهديها ويهون عليها موت أعز أصحابه، وكان بيعتبره زى اخوه بالضبط وبصلها بكل حزن وقال : أهدى يا بنتى متعمليش فى نفسك كده واطلبيله الرحمه وربنا يصبرك على فراقه، وشدى حيلك كدة وأجمدى علشان تقدرى تقفى على رجليكى .",
                "أبوكى ده كنت بعتبره زى أخويا بالضبط ويمكن أحسن كمان من أخويا، ده عشرة سنين طويله يا ليل من ساعه ما أتجوز أمك ومن قبل ما انتى تتولدى حتى .. وجه وفتح الكشك ده جنب الورشة بتاعتى، ومن ساعتها وأنا بعتبره زى أخويا بالضبط .",
                "يالا يا بنتى علشان إكرام الميت دفنه ونروح نوصله لمسواه الأخير، والناس دى تشوف شغلها .",
                "ليل بحرقه وحزن بيقطع قلبها : اااااااااه يا أبويا متسبنيش والنبى .",
                "حسن : قومى يا بنتى قومى ربنا يصبر قلبك ويرحمه، وفعلا قامت ليل بكل حزن ووجع ودموع مغرقه وشها، بصت لأبوها لآخر مرة فى حياتها وقالت : مع السلامه يا حبيبى مع السلامه يا حته من قلبى ومسحت دموعها ومشيت مع الأسطى حسن وخرجوا بره الاوضه..وأول لما خرجوا بره أستغربوا أن سعاد مرات أبوها وأخوها حسان مش واقفين بره!!",
                "ليل بإستغراب بصت للأسطى حسن",
                "وقالت : اومال سعاد مرات ابويا راحت فين هى والزفت اخوها ؟ مش كانوا واقفين هنا لما أنا دخلت جوه ؟",
                "الأسطى حسن رد وقال : العلم علمك يا بنتى مش عارف راحوا فين انا سبتهم واقفين اودام باب الاوضه ونزلت اخلص الورق بتاع المرحوم .. المهم سيبك منهم دلوقتى وتعالى ننزل نقف تحت اودام المستشفى مع الناس اللى جت لما عرفت الخبر ده لحد ما ينزلوا بالمرحوم ونروح ندفنه ونكرم مسواه .",
                "ليل بحزن ودموووع بصت للاسطى حسن وردت وقالت : انا مش مصدقه إن أبويا خلاص مات يا عم حسن ومش هاشوفه تانى انا حاسه انى بحلم، ورفعت عيونها للسماء وقالت الصبر من عندك يااااارب .",
                "________________________",
                "وفى مكان تانى خالص وبالتحديد أمام مبنى كبير وعالى وضخم يدل على فخامته، ركن زين عربيته ونزل منها وبكل هيبه وخطوات رذينه دخل على جوه على طول .",
                "وكل إللى كان بيقابله من الموظفين اللى فى الشركه كان بيقف على طول مكانه يرحب بيه وزين يا دوبك بنظره من عيونه ليهم كانت كفيله بالرد على الترحيب بتاع الموظفين ليه .",
                "وصل مكتبه ومديرة أعماله اول لما شافته وقفت مكانها وأبتسمت ورحبت بيه، ومدت أيديها أخدت منه الشنطه الخاصه بيه وفتحت ليه باب المكتب علشان يدخل .",
                "زين بكل تكبر وغرور بصلها وقال : حد سأل عليا ؟",
                "جيهان مديره أعماله ردت وقالت : استاذ عمر سأل على حضرتك من نصف ساعه وبعدها راح على مكتبه يا افندم .",
                "وجالى اكتر من تليفون من شركه ..........",
                "وقبل ما تكمل كلامها كان زين اسرع منها وبصوت عالى ونظرات حاده بصلها",
                "وقال : خلااااااص اتفضلى على مكتبك",
                "وبلغى عمر إنى وصلت، وخليه يجيلى دلوقتى على هنا ويجيب معاه السيناريو بتاع الفيلم الجديد .",
                "جيهان ردت على طول وقالت : تحت امرك يا افندم تؤمر بشىء تانى .",
                "زين اشاره من عيونه كانت كفيله على الرد عليها وفى ثانيه كانت جيهان خارجه من مكتبه وهى مرعوبه منه ومن نظراته المخيفه دى .",
                "جيهان خرجت وقفلت الباب عليه وخدت نفس كبيييير واتنهدت وقعدت على مكتبها",
                "واخدت منديل من العلبه إللى جنبها، ونشفت قطرات العرق إللى على وشها من نظرات وطريقه زين الجافه والمرعبه معاها .",
                "وبصوت واطى قالت لنفسها : اوووووف عليك انسان فظيع انت اكيد مش طبيعى انت اكيد مريض نفسى اقسم بالله .",
                "ومدت ايديها ومسكت التليفون من على المكتب اودامها إللى بيربط بينها وبين مكتب عمر اخو زين وكلمته وبلغته باللى زين طلبه منها، وخلال دقايق كان وصل عمر لمكتب زين ومعاه أوراق كتيرة جدا بتاعه سيناريو الفيلم الجديد .",
                "عمر بهزاره المعتاد بص لجيهان وقال : أيه الأخبار يا جى جى، وشك جايب ميت لون كده ليه وكأنك خارجه من معركه يا بنتى!!",
                "أنتى اكيد كنتى عند زين وسمعك كلمتين حلوين زي كل مرة .",
                "جيهان اتنهدت وقالت : أنا نفسى أعرف بس هو عامل كده ليه .. ومش عارفه أنتم الإتنين أخوات ازاى .. عكس بعض فى كل شىء استحاله تقول أن زين الجبالى ده يبقى اخوك يا استاذ عمر، أنت بشوش وبتحب الهزار والضحك وخفيف وروحك حلوة لكن هو يا لهووووى .",
                "عمر بضحك : تحبى احلفلك أن زين أخويا .",
                "يا بنتى هو كده طول عمره من ساعه ما ربنا خلقه .. مش بيطيق أى حد خالص وخصوصا صنف البنات ده .. يطيق العمى وما يطيقهمش عارفه فيلم عدو المرأه بتاع رشدى اباظه وناديه لطفى، أنا بتهيئلى معمول مخصوص علشانه هو، المهم يالا سلام يا قطه وتعيشى وتاخدى غيرها .",
                "وساب جيهان وفتح باب مكتب زين من غير أى مقدمات ودخل وقفل وراه على طول .",
                "زين كان قاعد على مكتبه ومركز فى الملف إللى فى أيده ومن غير ما يرفع راسه شاور لعمر أنه يقعد .",
                "عمر ابتسم وقال : ده على اساس انى مش هقعد لوحدى يعنى .. مالك يا عم مشغول بأيه اوى كده؟ وكل ده كنت فين من ساعه ما نزلت الصبح ؟",
                "زين رفع وشه وقفل الملف إللى كان فى ايده وقام وقف وراح ناحيه الشباك إللى فى ضهره وحط أيده فى جيب البنطلون",
                "وقال : كان عندى مؤتمر فى كليه الإعلام واتأخرت شويه .. المهم جبت السيناريو الأخير إللى جيهان قالتلك عليه علشان الحق اقراه انا كمان، واقرر هاقبله و لا لا؟",
                "عمر رد وقال : آه جبتهولك أهو على المكتب وأنا قريته إمبارح وخلصته، وعجبتنى القصه جدا وتحس أنها مختلفه عن باقى الحاجات اللى عملناها قبل كده .",
                "زين لف نفسه ورجع قعد على كرسى المكتب وسند ضهره ومسك الورق إللى قدامه وبص لعمر وقال : إللى يعجبك انت مش دايما بيعحبنى .. أنا تقرأه وأقرر هانشتغل فيه ولا لا .. انت دماغك فاضيه وبيعجبك أى حاجه وخلاص من غير ما تدرسها كويس .",
                "وانا عكسك لازم أقرأ الحاجه كذا مره وأدرسها وأقرر فى الآخر هانفذها ولا لا .",
                "وأهم حاجه عندى انها تكون مختلفه ومش تقليدية ومين هو الكاتب ومين الابطال وعلى أساسه هاقرر أقبل ولا لا يا سى عمر .. مش فى الاخر الاقيه حاجه هيفه زيك وملهاش اى هدف .",
                "أو يطلع فيلم قصته ضعيفه والبطله بتلف ودايره على حل شعرها زى ما بتحب دايما فى الافلام اللى بتشوفها سياتك .",
                "عمر اتنهد وبص لزين وقال : يا ابنى ارحمنى شويه وفكها ربنا يفكها عليك نفسى اشوفك مرة بتضحك، ومغير الوش الخشب بتاعك ده .. وعيش سنك وحياتك ده إللى يشوفك ويشوف طريقه تفكيرك وكلامك يقول عندك ستين سبعين سنه .",
                "صنف الحريم ده نعمه من عند ربنا وبعدين حد لاقى واحده تدلعه وتشخلعه وت............",
                "يا عم زين غير فكرتك دى وبصلهم بنظرة تانيه .",
                "ورفع ايده لفوق وبيدعى ويقول يارب يا زين يا ابن سميحه، تقابل بنت الحلال وتخليك تلف حوالين نفسك وتعرف أن الله حق وتعرف أن الحريم دى الحته الطريه فى حياه اى راجل .",
                "زين بعصبيه رد وقال : اطمن لأنى عمرى ما هاغير نظرتى ليهم واستحاله فى يوم من الايام أفتح قلبى لاى واحده فى حياتى، ويالا قوم بقى وأرجع على مكتبك خلينى اقرأ السيناريو ده .",
                "عمر رد وقال : الأيام بيننا يا عم زين بكرة أتفرج عليك وانت واقع لشوشتك فى الحب يا صاحبى، وقلبك بيدق أوى أوى وبتمووووت فيها وتيجى وتقولى بحبها يا عمر بحبها بجنوووون.",
                "وقام وقف وخرج من مكتب زين وقفل وراه الباب بسرعه قبل ما زين يحدفه باى حاجه فى وشه .",
                "__________________________________",
                "ليل والاسطى حسن وسعاد مرات أبوها واخوها وناس كتير كانوا يا دوبك لسه واصلين من المقابر، بعد ما دفنوا عبد الرحمن أبوا ليل ورجعوا على البيت .",
                "كل واحد راح على بيته من الجيران وسعاد خدت أخوها ودخلوا على جوا والاسطى حسن فضل مع ليل وبصلها بكل حزن",
                "وقال : شدى حيلك يا بنتى وبطلى عياط .. ربنا يرحمه، أنا هسيبك دلوقتى علشان تستريحى وهاروح أغير لبسى واقفل المحل وبإذن الله هاجى تانى علشان اجهز للعزاء باليل وهابقى ابعتلك أم ايه وعبير يقعدوا معاكى شويه ويقابلوا الناس معاكى علشان متكنيش لوحدك لان أيه عند خالها.",
                "ليل بصوت ضعيف من كتر الحزن والعياط ردت وقالت : تعبتك معايا يا عم حسن .. ربنا يخليك يارب، انا مش عارفه من غيرك كنت عملت ايه، ربنا يبارك فيك وفى صحتك ويخليلك أيه وعبير يارب .",
                "الاسطى حسن رد وقال : يا بنتى متقوليش كده، ابوكى كان اغلى واحد عندى وكنت بعتبره زى اخويا بالضبط، ربنا يعلم أنا حزين على موته اد ايه وحسيت أن ضهرى اتقطم من بعده .. المهم ادخلى أنتى يالا وغيرى كده وفوقى علشان تقدرى تقفى على رجليكى وتقابلى الناس إللى هايجوا ويعزوا بالليل .",
                "وفجأه سمعوا صوت سعاد مرات أبوها من جوا بتنادى وبتقول : يا ليييييل .. يا بت يا ليل ما تدخلى وتخلصى بقى وكفاياكى رغى الناس تقول عليكم ايه؟",
                "ليل عيونها اتملت دموع وقالت : يارب ارحمنى من العذاب والقرف إلى أنا عايشه فيه ده .. سيبتنى لوحدى ليه يا أبويا مع وش الفقر الى اسمها سعاد دى .",
                "حسن بحزن بصلها وقال : ادخلى يا بنتى ادخلى وربنا معاكى ويقويكى على اللى أنتى فيه ولو عزتى أى شىء رنى عليا على طول هتلاقينى عندك فى ثانيه وربنا يصبرك يا حبيبتى .",
                "ليل مسحت دمعه نزلت من عيونها وبصت بكل حزن للاسطى حسن وقالت : حاضر يا عم حسن .. حااااااضر ربنا يخليك ليا.",
                "وسابها ومشى وهى دخلت على جوا .",
                "وأول لما دخلت شافت سعاد قاعده هى وأخوها واخواتها من أبوها \"محمود ورضوى\" إللى كانوا لسه صغيرين ومش فاهمين يعنى أيه أبوهم مات واتصدمت أول لما شافتهم مشغلين التلفزيون وقاعدين وبيتفرجوا عليه .",
                "ليل بصدمه و بصوت عالى وزعيق بصتلهم هما الاتنين وقالت : يا لهووووووى أنتم اتجننتوا ده ابويا لسه مدفون مكملش نصف ساعه يا كفره .. وأنتم قاعدين وبتتفرجوا على التلفزيون ياللى معندكوش دم وصرخت صرخه كبيرة أوى بحرقه وحزن",
                "وقالت : سيبتنى ليه يا أبوياااااا",
                "سيبتنى للهم والقرف ده ليه لوحدى .. اااااااااه يا ابويا اااااااااه.",
                "سعاد بكل برود ردت وقالت : وفيها أيه يعنى أخواتك زهقانين وشغلوه .. الدنيا خربت يعنى .. وبعدين يالا ادخلى على المطبخ وجهزلنا الأكل .. إحنا ميتين من الجوع.. وحسان اخويا كمان واقف على رجليه من صباحيه ربنا وميت من الجوع .. يالا يا اختى يالا وورينى عرض كتافك وغيرى كده وادخلى جهزلنا الغدا عقبال لما اروح انا واتشطف واغير اللبس الاسود ده، انا مبطقهوش ولا بحب البسه اصلا خالص .. يالا يالا واقفه بتبصيلى كده ليه يا بت.",
                "حسان قام وقف وقرب من ليل ولسه هايمد أيده، ويحط أيده على كتفها وأبتسم وبنظره سفله منه بص ليها وقال : بشويش على ليل يا سعاد يا أختى دى مهما كان من ريحه المرحوم عبد الرحمن وزمانها زعلانه على أبوها وحزينه ادخلى يا ليل وغيرى لبسك انتى وانا هاروح اجبلكم شويه كباب وكفته وفراخ مشويه وارجع على طول علشان ترموا عضمكم بيهم وما تتعبيش نفسك يا حبيبتى وتعملى اكل وانتى تعبانه بالمنظر ده لا تقعى من طولك من كتر التعب .",
                "ليل اتصدمت اكتر من كلام حسان وبكل حرقه وحزن قالت : حبك برص يا زفت أنت وتصدقوا إن أنتم معندكوش فعلا دم ولا بتحسوا .. كباب وكفته وفراخ أيه يا حيوان انت إللى عاوز تجبهم وأبويا لسه ميت . حسبى الله ونعم الوكيل فيكم أنتم الاتنين حسبى الله ونعم الوكيل فيكم يا كفره",
                "صبرنى يارب .. ومشيت من اودامهم وراحت على اوضتها ودخلت ورزعت الباب وراها بعزم ما فيها .",
                "سعاد اتعصبت اوى اوى من الكلام بتاع ليل ولسه هاتروح وراها وتزعق لها على كلامها، لولا حسان مسكها من ايديها وقال : خفى عليها يا سعاد البت لسه أبوها ميت وزعلانه عليه وغصب عنها الكلام اللى هى بتقوله ده .. المهم أنا هاروح وأجيب الأكل وأجى على طول، وبالمرة اعدى على شقتى وأجيب ليا شويه لبس علشان أجى أقعد معاكم كام يوم هنا ميصحش أسيبكم لوحدكم فى الظروف دى ولا إيه يا أختى؟",
                "سعاد ردت وقالت : ماشى هاسكت علشان خاطرك انت بس .. وعندك حق يا أخويا روح وهات لبسك وأقعد معانا كام يوم .. وأدينا بنونس بعضنا وعلشان كمان الناس إللى هاتيجى وتعزى فى المنيل إللى مات ده .. قطيعه مطرح مراح .",
                "عدى الوقت على طول والليل كان جه والاسطى حسن وقف بنفسه وجهز كل شىء على حسابه الخاص، وكمان وقف وكان فى إستقبال الناس إللى بتعزى فى الصوان إللى عملوه للمعزيين وكان فى ناس كتير جدا موجوده من اهل البلد والجيران وكل إللى كانوا عارفينه وبيحبوه وبيعزوه .",
                "وليل كانت قاعده جوا فى وسط الحريم إللى كانت جت علشان تعزى ليل وسعاد .. وكان معاها مرات الاسطى حسن وعبير بنتها .",
                "وللأسف سعاد كانت فى أوضتها وعامله نفسها نايمه علشان ما تلبسش اللبس الأسود تانى وتخرج وتقعد فى وسط الحريم إللى بره .. و إللى كان بيسأل عليها ليل علشان يعزيها .. كانت ليل بتتحجج انها تعبانه وحزينه على جوزها اللى مات وقاعده فى اوضتها مع العيال الصغيرة .",
                "_________________________________",
                "وفى الفيلا عند زين الجبالى الكل كان متجمع فى الريسبشن بعد ما خلصوا أكلهم وشربوا قهوتهم كلهم وكانت موجوده معاهم سماح خالت زين هى وبنتها شاهندا إللى وصلوا من اسكندريه من بدرى .",
                "عمر كان مش مبطل رغى وهزار هو وشاهندا مع بعض .. والأمهات كانوا بيرغوا زى عوايدهم .. أما زين فقام واستأذن أنه هايقعد فى مكتبه لأن وراه شغل كتير ولازم يخلصه النهارده .",
                "سميحه ندهت على زينب الشغاله وطلبت منها انها تجهز أطباق الحلويات هى وميرفت بنتها وبالمرة تدخل طبق لزين فى اوضه المكتب مع فنجان قهوته إللى مش بيعرف يشربه غير من إيد زينب .",
                "(زينب تعتبر هى إللى مربيه زين من صغره هو وعمر أخوه وليها معزة خاصه فى قلبه وبيحبها جدا جدا)",
                "فجأه انتبهت شاهندا لكلام خالتها وقامت وقفت وبكل حماس قالت : أنا يا طنط اللى هادخل القهوة والحلويات لزين .. واتكلم معاه شويه .. انا مش عارفه ليه دايما لما بنكون هنا بيدخل ويقفل علي نفسه المكتب وبيتحجج بالشغل .",
                "سميحه بخجل ردت وقالت : متقوليش كده يا حبيبتى .. يعنى انتى متعرفيش زين كويس وعارفه ان الشغل مهم جدا عنده .",
                "اعذريه يا حبيبتى وهو اكيد هايخلص على طول ويجى يقعد معانا.",
                "سماح اختها ردت وقالت : خالتك عندها حق يا شاهندا كلنا عارفين أن زين بيحب شغله أوى وبعدين ما عمر بحاله قاعد معاكى أهو مش مكفيكى ولا إيه يا ست شوشو .",
                "عمر عوج شفايفه وقام وقف وقال : قوللها يا خالتو قوللها .. البت شوشو دى خسارة فيها أصلا النكت إللى عمال اقولها ليها من الصبح ومتستهلش أن \"عمر الجبالى\" بجلاله قدره يقعد معاها زى ما أنا قاعد معاها دلوقتى وأجلت سهرتى مع الشله بتاعتى علشان خاطرها .",
                "شاهندا بضحك قربت منه وضربته على كتفه وقالت : ياض لم لسانك ده بدل ما اقطعهولك انت هاتفضل لأمتى لسانك طويل كده؟",
                "عمر رد وقال : هايفضل طويل لحد لما يلاقى إللى يقصه يا اختى .. وبصوت هادى قرب من وشها وقال : متعرفيش حد يلمهولى يا شوشو وأديله بوسه فى بوقه.",
                "شاهندا بضحك زقته بعيد عنها وقالت : أمشى يا جربان أنت وبوسه فى عينك، قال بوسه قال .. أجرى أجرى هو فيه واحده عاقله تفكر تتجوز واحد اهبل وعبيط زيك كده .",
                "عمر عمل نفسه مقموص وبصلها وقال : أنا أهبل يا شوشو .. طيب استلقى وعدك بقى منى .. ولسه هايقرب منها ويمسكها جريت شاهندا بسرعه من اودامه وفضلوا يجروا ورا بعضهم وسميحه وسماح عمالين يضحكوا على منظرهم .",
                "لحد ما زينب جابت أطباق الحلويات وصينيه القهوة هى وميرفت بنتها وحطتهم على التربيزه إللى اودام سميحه وأختها.",
                "ولسه زينب هتاخد فنجان قهوة وتدخله لزين فى المكتب .",
                "لكن شاهندا كانت وصلت وهى بتنهج من كتر الجرى هى وعمر وقالت : لاااا ثوانى يا دادة زينب أنا إللى هادخل فنجان القهوة لزين بنفسى .",
                "وفعلا خدت فنجان القهوة من على الصينيه وراحت على اوضه المكتب الخاصه لزين وخبطت خبطه صغيرة على الباب ودخلت على طول اول لما زين سمح لها بالدخول .",
                "زين كان مشغول جدا بالأوراق الكتير إللى كانت اودامهم وبيقرأ فيها ومرفعش عينه لفوق حتى علشان يشوف مين إللى دخل القهوة وقال : شكرا يا دادة زينب تعبتك معايا يا حبيبتى.",
                "شاهندا ضحكت بصوت عالى وقالت : وهى بتقلد زينب وهى بتتكلم .. العفو يا زين يا ابنى ما تأمرش بحاجه تانيه يا بيه ؟",
                "زين ملامح وشه اتغيرت خالص و عفاريت الدنيا كلها بقت اودامه وبصلها وقال : اومال دادة زينب فين وليه تعبتى نفسك يا شاهندا وجبتى القهوة بنفسك لحد هنا.",
                "شاهندا قربت منه وحطت القهوة على المكتب وقعدت على الكرسى إللى اودامه",
                "وقالت : ولا تعب ولا حاجه يا زين .. بما انك قاعد فى المكتب وقافل على نفسك ومش قاعد معانا كلنا بره انا قولت اجيب ليك القهوة واقعد معاك شويه ده لو مش هايديقك .",
                "زين برخامه بص فى الورق إللى اودامه وقال : معلش يا شاهندا انا مش فاضى خالص إنى أقعد معاكم وورايا شغل كتير جدا زى ما أنتى شايفه، عندك عمر وماما وخالته سماح بره اقعدى معاهم وكملى جريكم و هزاركم مع بعض .",
                "شاهندا وشها بقى بالالوان من الخجل والإحراج إللى هى حست بيه وقالت : انا مش عارفه انت بتعاملنى كده ليه دايما .. عمرى ما جيت هنا عند خالتو وحسيت انك فرحان بوجودنا .. دايما مكشر وضارب بوظ وقافل على نفسك ومش بتتكلم معانا خالص زى ما عمر اخوك بيعمل .. عمرك ما حسستنى انى بنت خالتك ونقعد ونهزر ونحكى مع بعض .",
                "او تسالنى عن حياتى وعن احلامى وتعتبرنى اخت حتى .. على العموم أسفه لو كنت ازعجتك يا زين .. وقامت وقفت ومن غير ولا كلمه خرجت بره اوضه المكتب ورزعت الباب وراها .. حتى منتظرتش ان زين يرد عليها .",
                "زين ولا اتهز فيه شعره من كلام شاهندا ليه وكمل شغله عادى خالص ومسك فنجان القهوة وبدا يشرب فيه .",
                "________________________________",
                "وعند ليل الناس كانت بدأت تمشى بعد العزا والبيت فضى عليها ولسه هاتدخل اوضتها علشان تستريح شويه من كتر التعب والصداع اللى هايفرتك دماغها وتغير لبسها اتفاجأت بصوت زعيق جامد جاى من بره وحست ان الصوت ده صوت الاسطى حسن .",
                "فابسرعه فتحت باب اوضتها وخرجت جرى على بره، وشافت حسان بيعلى صوته على الاسطى حسن وبيقول : بقولك أيه يا راجل أنت أنا مستحملك بقالى كتير وخلاص زهقت منك ومن قرفك ومش هاسكتلك من دلوقتى انت فاهم يا راجل يا معتوه انت ولا لا .. وبعدين انت مالك اصلا اقعد ما طرح ما اقعد وابات ما طرح ما ابات انت ايه اللى حشرك يا راجل يا عجوز انت انا لو خبطك خبطه هاتموت فيها اقسم بالله .",
                "ليل بصدمه وبكل عصبيه قربت من حسان ومسكته من هدومه وعيونها فى عيونه وقالت : اخرص كاقطع لسانك، أنت اكيد اتجننت لما تكلم راجل كبير فى مقام ابوك بالمنظر ده .. انت قليل الأدب وسافل وانا اللى هاقفلك من هنا ورايح اذا كان انت ولا الأرشانه اختك اللى مرزوعه جوه دى وقاعده ولا كأن جوزها ده اللى مات .. اوعى تفتكر علشان أبويا مات هاتكسر لاااا يا سى حسان انسى ده انا ليل انت فاهم ولا تحب افهمك.",
                "حسان زق ايديها بعصبيه وقال : انتى بتكلميني انا كدة وبتزعقيلى وبتمدى ايدك عليا علشان الراجل الشايب ده .. كدة برضه يا ليل مكنش العشم يا بنت جوز اختى .. انا هاعمل بأصلى وهاعمل كمان خاطر لعبد الرحمن الله يرحمه جوز سعاد اختى إللى لسه ميت كتر خيرك يا ليل لحد كده .",
                "الاسطى حسن بحزن مد أيده على أيد ليل وفكها من هدوم حسان إللى خد بعضه ودخل على جوا على طول وهو متغاظ ومتعصب . حسن قال : خلاص يا ليل يا بنتى متزعليش نفسك ده انسان ميستهلش اصلا ان حد يتكلم معاه .. ادخلى يا بنتى على جوا وخلى بالك من نفسك، واستريحى انتى واقفه على رجليكى من صباحيه ربنا .. انا كده اطمنت عليكى .. ادخلى يا بنتى وربنا معاكى ويحفظك، ولو عزتى اى شىء فى أى وقت رنى عليا، تليفونى معاكى وثوانى وهاكون عندك .",
                "انا زى ابوكى بالضبط وانتى زى بناتى .",
                "والزفت ده انا هايكون ليا معاه بعدين كلام تانى .",
                "ليل خدت نفس كبير وردت على الاسطى حسن وقالت : اطمن عليا يا عم حسن متقلقش محدش يقدر يجى جنبى ولا يدوس ليا على خاطر .. تعبتك معايا اوى النهارده يا راجل يا طيب، وكتر خيرك انت على كل إللى عملته معايا من الصبح جميلك ده عمرى ما هاقدر انساه ابدا، وعيونها جت على الشقه وقالت : الحيوان ده كان عاوز منك ايه يا عم حسن؟ وزعلك اوى كده بالمنظر ده ليه؟",
                "حسن اتنهد جامد وبحزن رد وقال : متشغليش بالك انتى يا ليل يا بنتى .. انا اعرف كويس اوى اوقف الاشكال دى عند حدها وعندى لسان وصحه اقدر بيهم ارد عليه .. الله يرحمه ابوكى مكنش بيطقه ابدا وسبحان الله انا كمان عمرى ما حبيته ولا هو ولا اخته .",
                "وفجاه سمعوا صوت سعاد من جوا بتنده وبتقول : يا ليل .. انت يا بت يا اللى اسمك ليييييييل اتنيلى ادخلى بقى .. علشان تجهزلنا العشاء .. اخواتك ميتين من الجوع .",
                "ولا هاتفضلى ترغى بره لحد الصبح الجيران يقولوا عليكى ايه بس، وانتى واقفه فى نصف الليل مع الراجل ده؟",
                "ليل بكل حزن بصت للاسطى حسن وقالت : ربنا يتوب عليا بقى من العيشه دى زهقت اوى يا عم حسن منها ومن اخوها ومن عيشيتها إللى جابت الفقر والمرض لابويا.",
                "الله يرحمك يا بابا سيبتنى فى الدنيا دى لوحدى ليه ومع الاشكال دى .",
                "الاسطى حسن بكل حنيه طبطب على كتفها و رد وقال : الله يقويكى يا بنتى ويحفظك منهم و يسترها معاكى .. ادخلى يالا وخلى الليله دى تعدى على خير .. ربنا معاكى يا ليل .. كلمينى يا بنتى لو عزتى اى حاجه ومتنسيش تقفلى على نفسك باب اوضتك من جوا كويس بالمفتاح .",
                "ليل بكل حزن ردت وقالت : ربنا يخليك يا عم حسن انا مش عارفه من غيرك كنت هاعمل ايه .. يالا تصبح على خير يا راجل يا طيب .",
                "وفعلا دخلت ليل على جوا وحسن فضلت عيونه عليها لحد ما اطمن انها دخلت على جوا وقفلت كمان الباب وراها ومشى فى طريقه على بيته .",
                "ليل اول لما دخلت اتصدمت لما شافت حسان خارج من الحمام ويادوبك لابس بنطلون من تحت وجسمه عريان من فوق وصدره مكشوف وبينشف فى شعره بالفوطه وهو مبتسم بكل وقاحه .",
                "فابكل عصبيه بصتله ليل باستحقار وقالت : انت ازاى تخرج من الحمام بالمنظر ده انت ماعندكش ولا دم ولا احساس للدرجه دى يعنى!!",
                "سعاد بعصبيه ردت وقالت : ما تلمى لسانك يا بت انتى وخلى الليله تعدى على خير وفيها ايه يعنى لما يخرج كده مش راجل وخارج من الحمام عوزاه يخرج يعنى وهو لابس بدله علشان تفرحى بمنظره يا اختى ولا ايه .",
                "وبعدين حسان البيت بيته زى ما هو بيتك بالضبط وما اسمحلكيش انك تتكلمى معاه بالمنظر ده انتى فاهمه .. ولا تحبى افهمك بطريقتى انا يا اختى.",
                "حسان بكل قذارة قرب من ليل وقال : بشويش عليها يا سعاد يا اختى .. ليل تلقيها مش متعوده انها تشوف الحاجات دى، أو تشوف راجل قالع هدومه وفعلا انا ميصحش اخرج من الحمام بالمنظر ده وهى موجوده وقرب اوى اوى من وش ليل بشويش",
                "وقال : حقك عليا يا ليل سامحينى.",
                "ليل بكل غيظ وعصبيه وكمان توتر وخوف اول مره تحس بيهم زقته و بعدت بسرعه عنه وبصتله باستحقار وراحت على اوضتها ورزعت الباب وراها بعزم ما فيها .",
                "سعاد بكل غيظ قالت : قطيعه عليكى بت ابوكى مكنش عارف يخدك معاه ويريحنى من قرفك .. كتك الهم وقفالى على طول كدة زى اللقمه فى الزور .. ورحمة ابوكى يا ليل اول عريس هايجيلك لا هاكون موافقه عليه غصب عنك واجوزهولك علشان اخلص من الهم ده وافوق بقى لحياتى ولشبابى اللى كانوا مدفونين مع العجوز ابوكى .",
                "حسان دورها فى دماغه بسرعه وبص لأخته وابتسم وقال : وانا اهو اول عريس وبتقدم ليها وعاوز اتجوزها قولتى ايه يا سعاد يا اختى، وبالمرة علشان ابعدها عنك وتستريحى منها ومن همها وتشوفى حالك انتى كمان .",
                "سعاد باستغراب بصت لاخوها وقالت : نعم يا روح امك عاوز ايه .. مش لاقى غير وش الفقر دى وتقول تتجوزها .. ما عندك بنات كتير حوالينا بنات أصول وأحلى واجمل من بوظ الغراب دى .. دى بت نكديه ووش فقر طول عمرها زى ابوها ولسانها اااااد كده .. هاتتجوز دى على ايه يا معفن انت .. لو عاوز تتجوز فعلا .. سيب عليا انا الموضوع ده واجبلك ست ستها وساعتها هاتعرف ان ذوق اختك سعاد احلى مليون مرة من المعفنه المقشفه اللى جوا دى .",
                "هاشوفلك واحده تكون معاها فلوس وتسعدك وتعيش معاها .. لكن ليل دى ولا وراها ابيض ولا اسود .. مفيش غير الشقه دى بتاعتها وحته الكشك اللى خليت عبد الرحمن يكتبهم بأسم عيالى وفين وفين لحد ما وافق .. أبوها كان فقر طول عمره وكان منشفها علينا .. لولا الكشك واكتر الفلوس إللى كانت بتيجى منه كان بيصرفها على علاجه ومرضه وبوظ الغراب اللى جوه دى .",
                "حسان جز على شفايفه بوقاحه وبص ناحيه باب الاوضه إللى فيها ليل وقال : والله لو جبتيلى بنات الدنيا كلها مش هاخد غير إللى جوا دى .. دى موزة واستوت على الآخر اوى وعاوزه الاكل، ومش هاديها لحد غيرى ابدااااا يتمتع بكل الحلاوة دى .",
                "سعاد كلام أخوها مش عاجبها فقالت : اشبع بيها يا أخويا اهى عندك اهى لما اشوف هاتقدر عليها ازاى .. لما ادخل اجهز الاكل انا ميته من الجوع انا والعيال .",
                "والهانم بدام قلبت خلقتها كده وقفلت باب الاوضه عليها مش هاتطلع منها غير وش الصبح .. وسبته ودخلت على المطبخ وهو فضل واقف وعيونه على باب الاوضه",
                "وبينه وبين نفسه قال : هاتروحى منى فين يا ليل .. انا لما اعوز واحط حاجه فى دماغى مش هاتنازل عنها ابدا لحد ما اطولها واشبع منها واخد كل إللى انا عاوزه وهايحصل وقريب .. قريب اوى اوووووى يا ليييييل .",
                "__________________________________",
                "وفى الفيلا عند زين كان الكل لسه سهران وبذات زين اللى لسه فى مكتبه وقافل على نفسه ومشغول بقرايه السيناريو إللى خده من عمر فى الشركه علشان يلحق يقرأه ويرد على المؤلف .",
                "وعمر ومامته وخالته سماح وكمان شاهندا كانوا قاعدين بره بيتكلموا كلهم مع بعض .",
                "علشان عمر لاحظ أن شاهندا من ساعه ما خرجت من عند زين وهى ساكته وحزينه وبما انه عارف اخوه وتصرفاته دايما معاها توقع ان زين قالها حاجه زعلتها زى عاويده،",
                "فحاول انه يطلعها من صمتها وحزنها ده وخدها وقعدوا فى الجنينه بحجه انهم يغيروا جو شويه وفضل يحكي ليها حاجات كتير تضحك ويهزر معاها لحد ما فكت شويه وبدأت تهزر معاه رغم الحزن إللى جوه قلبها من معامله زين الوحشه معاها.",
                "سميحه وأختها سماح كانوا بيتكلموا مع بعض فى حاجات كتير، وبدؤا يفتكروا زكرياتهم وهما صغيرين فى القصر الكبير اللى على البحر بتاع ابوهم فى اسكندريه اللى لسه لحد دلوقتى موجود وعايشه فيه سماح وشاهندا بعد موت جوزها لانها اتجوزت فيه .",
                "واد ايه الايام دى ما تتعوضش ولا تتنسى من الذاكره مهما تعدى السنين والايام .",
                "سميحه خدت نفس طوييييل وقالت : ياااه يا سماح الواحد عمره ما قدر ينسى الايام دى خالص طول حياته حتى بعد ما اتجوزت ابو زين وبعدت عن اسكندريه وجيت عشت هنا فى القاهرة وخلفت زين وعمر وعلى طول الذكريات دى فى بالى دايما .",
                "فاكرة لما كنا بنسهر على البحر كلنا احنا وولاد عمنا ونلعب ونجرى لما كانوا بيجوا من البلد مه عمك .",
                "فاكره يا سماح لما كنا صغيرين ونعلق الزينه ونستعد ويجى شهر رمضان وأيامه الحلوة ونتجمع كل يوم على الفطار كلنا انا وماما وبابا وانتى و............؟",
                "وسكتت سميحه وعيونها اتملت بالدموع ومقدرتش تكمل كلامها وحست بكسرة فى قلبها ووجع .",
                "ردت سماح وبكل حزن قالت : اختك هدى قولى يا سميحه سكتى ليه .. فاكرة هدى يا سميحه .. فاكرة اد ايه كانت الضحكه مبتفرقهاش .. وكانت اجمل واحده فينا .",
                "فاكرة لما كنا نقعد فى اوضتنا ونذاكر مع بعض ونهزر ونلعب وصوتنا يكون عالى وماما الله يرحمها تدخل وتزعق لينا علشان نسكت .",
                "وبابا يجى على صوت زيعقها لينا ويغمز بعيونه ويهديها ويقولنا متزعلوش امكم يا بنات وشوفوا مذاكرتكم الامتحانات قربت .",
                "ويوم الامتحان يكرم المرء او يهان .",
                "وياخدها ويقفل علينا الباب تانى ونرجع نهزر ونضحك مع بعضنا .",
                "ولما كنا نجيب لبس العيد مع بعض والوحيده إللى كانت بدوخنا على المحلات كلها ومش بيعجبها أى حاجه كانت هدى .. ولما كنا بنتمشى على كورنيش البحر فى اسكندريه والشباب يعكسوها من حلاوتها وجمالها وهى تقف وتزعق ليهم وناخد بعضنا على طول ونرجع على القصر .",
                "فاكرة يا سميحه ولا نسيتى اختك هدى خلاص .",
                "سميحه الدموع نزلت من عيونها ومسحتها وقالت : استحاله انساها يا سماح ازاى تقولى كده .. دى اختى حبيبتى إللى اتحرمنا منها سنين طويله بسبب بابا وعنده وخلاها تعمل إللى هى عملته ده .. وحرمنا منها وماما ماتت بحسرتها عليها وبابا حصلها بعد كام سنه على طول ومات من كتر الحزن والوجع والألم إللى حسوا بيه بعدها، وفضلت انا وانتى فى الدنيا دى لوحدنا فى القصر الطويل العريض على زكرياتهم لحد ما اتجوزنا ورفضنا اننا نروح نعيش عند عمك فى البلد ولولا قاعده خالك ادهم معنا ساعتها استحاله ان عمك كان هايسبنا لوحدنا فى اسكندريه، وعمرى ما قدرت انسى وقفه عمك الله يرحمه معانا هو ومراته وولاده .",
                "وفاكره لما كنا بنروح البلد عنده ونقعد اسبوع أو اسبوعين معاهم هناك .",
                "وفى عز ما كانوا سرحانين فى زكرياتهم هما الاتنين .",
                "عمر وشاهندا دخلوا من برة وهما بيضحكوا وبيهزروا ودخلوا على المطبخ جابوا عصير للكل وقعدوا .",
                "وفى نفس الوقت باب المكتب اتفتح وخرج زين وبسرعه سميحه مسحت دموعها وبصوت هادى قالت لاختها .. خلاص خلاص يا سماح زين جاى علينا يا حبيبتى علشان ميخدش باله انى بعيط .",
                "قرب زين وبصلهم وقال : ايه ده أنتم لسه سهرانين كل ده الوقت اتأخر اوى .",
                "عمر رد وقال : حد يلاقى قاعده زى دى وصحبه حلوة كده ويطلع ينام برضه يا زين .. ده انا موتهم من كتر الضحك صح يا بت يا شوشو ولا لا .",
                "شاهندا حبت تغيظ زين فقالت : اكيد طبعا يا عمر ده انت طلعت مسخرة و حاجه فظيعه انا بطنى وجعتنى من كتر الضحك .",
                "عمر بزهول بصلها وقال : انا مسخره .. انا يا شوشو! وقعتك سوده يا بنت خالتى مش هاسيبك النهارده .",
                "فقامت شاهندا وحطت ايديها فى وسطها وقالت : هاتعملى ايه يعنى يا سى عمر ده انا لسه معلمه عليك من شويه .",
                "ولسه مكملتش الكلمه وشافت الغدر فى عيون عمر فاجريت شاهندا بسرعه من الخوف وعمر قام و جرى وراها وهو بيقول : مش هاسيبك .. وقعتك سوده يا شوشو النهارده وخرج وهو بيجرى وراها على الجنينه تانى .",
                "زين ابتسم نصف ابتسامه عليهم وعلى طريقه كلامهم مع بعض وقال : ايه لعب العيال ده الواد ده عمره ما هايعقل ابدا، وبص لمامته وخالته وقال : اسيبكم براحتك هاطلع على اوضتى علشان تعبت جدا بعد اذنكم .",
                "وللاسف خد باله من عيون والدته إللى كانت باينه اوى انها معيطه.",
                "فاقرب منها وعيونه فى عيونها وقال : خير يا ماما حضرتك كويسه .",
                "سميحه ابتسمت وقالت : اطمن يا حبيبى انا كويسه .. كل الحكايه انى افتكرت جدك وجدتك الله يرحمهم انا وخالتك وذكرياتنا زمان معاهم واحنا صغيرين .",
                "زين باستغراب رد وقال : الله يرحمهم يا ست الكل وتعيشوا وتفتكروا انتم الاتنين .",
                "بعد اذنكم لانى فعلا فاصل تعب وارهاق ولازم اطلع انام .",
                "سميحه بكل حنيه ابتسمت رغم الوجع اللى كانت حاسه بيه وقالت : اطلع يا حبيبى واستريح شكلك فعلا مرهق .",
                "وفعلا طلع زين على اوضته ورجعت مامته وخالته كمله كلامهم بحريه عن اختهم هدى إللى اتحرموا منها بعد ما الكل قام من جنبهم وسابوهم براحتهم .",
                "وعمر وشاهندا كملوا قاعدتهم وسهرتهم فى جنينه الفيلا من تانى .",
                "___________________",
                "وفى كافيه كبير اوى على كورنيش النيل كانت سهرانه شاهى زى عاويدها مع اصحابها لوش الصبح .",
                "رقص وشرب وهزار وضحك والكل بيعمل ليها الف حساب لانها هى اللى بتشيل الليله كلها وبتصرف عليهم كلهم بنات وشباب .",
                "شاهى بضحك وهى شبه سكرانه فقالت :",
                "\"زين الجبالى\" مغرور ومتكبر بس مش على شاهى العاصى .",
                "ضحى صحبتها سمعتها وقالت : بتقولى حاجه يا شاهى ؟",
                "شاهى بدلع وضحكه عاليه مدت ايديها بالكاس اللى فى ايديها لاصحابها كلهم وقالت : فى صحه زين الجبالى، اكبر مغرور شوفته فى حياتى .",
                "ضحى استغربت ان شاهى افتكرت استاذ زين فى الوقت ده وبصتلها وقالت : زين الجبالى!!",
                "ايه اللى فكرك بيه دلوقتى يا شاهى ؟!",
                "اصحابها بفضول واستغراب سألوا مين زين الجبالى ده .. اوعى تكون تقصد المخرج والمنتج الكبير اللى بنسمع عنه ده.",
                "وقبل ما ترد ضحى عليهم شاهى وقفت وهى دايخه وماسكه الكاس فى ايديها وفضلت تلف حوالين التربيزة اللى الكل قاعدين عليها وقالت : انا هاقولكم مين هو زين الجبالى؟",
                "ده انسان مختلف عن كل اللى عرفتهم .. بس فى نفس الوقت مغرور ومتكبر ومحدش عارف يحل الشفرة بتاعته .",
                "بس مبقاش انا شاهى العاصى لو ما اخترقتش الشفرة دى وخليته زى الخاتم فى صباعى، وبصت لاصحابها كلهم وقالت : زيكم كده بالضبط .",
                "________________________________",
                "ليل كانت دخلت اوضتها وغيرت لبسها وطفت النور علشان تنام وتستريح من اليوم الطوييل ده .. وللاسف فضلت تتقلب كتير فى السرير مش عارفه تنام وافتكرت أبوها واللى حصل وان دى اول ليله ليها تنام وهو بعيد عنها .",
                "حتى لو كانت بتنام فى اوضه تانيه بس كانت بتحس بالأمان والاطمئنان وهما فى مكان واحده .",
                "عدلت نفسها وقعدت وضمت رجلها لصدرها ودموعها نزلت وبدأت تفتكر ذكرياتها وهى صغيرة ايام ما كانت مامتها موجوده قبل ما تموت وتسيبها .",
                "ليل كانت طفله جميله من صغرها والكل كان بيحبها وخصوصا مامتها وباباها وجت لهم بعد جواز سبع سنين .",
                "كانت حياتهم بسيطه وهاديه رغم الظروف الصعبة إللى كانوا بيمروا بيها .. وعمرهم ما حرموها من أى حاجه من لبس ولعب وحاجات كتير حلوة وخروجات .",
                "كانت دايما وهى صغيرة مامتها متخلهاش تلعب مع العيال فى الشارع لانها كانت بتخاف عليها اوى من الأطفال إللى فى سنها ومن جيرانها اللى كانوا بيحسدوها على ليل بنتها وجمالها وحلاوتها .. لحد ما دمعه نزلت من دموع ليل وافتكرت اول يوم ليها فى المدرسه لما راحت فيها .",
                "مامتها فى اليوم ده صحتها من بدرى وحمتها وسرحت لها شعرها وعملت لها ضفرتين",
                "وجهزت لها شنطه المدرسه .",
                "عبد الرحمن باباها كان خرج من اوضته وابتسم اول لما شاف ليل لاول مرة بلبس المدرسه .",
                "ليل اول لما شافت أبوها جريت عليه وحضنته من رجله لانها كانت صغيرة جدا .. فمد ايده وشالها وباسها من خدها وقال : ايه الحلاوة دى كلها يا حبيبه قلبى .. زى القمر يا ليل .. زى القمر يا حبيبتى وطالعه جميله وحلوة زى ماما .",
                "امتى بقى تكبرى وتدخلى الجامعه .. وراح قعد على اقرب كرسى ليه وهو شايلها وقال .. خلى بالك من نفسك يا ليل ومن العيال إللى معاكى فى المدرسه والعبى مع البنات بس ومالكيش دعوة خالص بالأولاد .. البنات مع البنات والصبيان مع الصبيان وخلى بالك من شنتطك وحاجاتك واوعى حد يضحك عليكى وياخد السندويشات منك .",
                "سمعانى يا ليل ؟",
                "ليل بطفوله بريئه ردت وقالت : حاضر يا بابا سمعاك .. بس قولى يا بابا .. ليه مش عاوز تخلينى العب مع الصبيان؟",
                "عبد الرحمن ابتسم وقال : علشان يا حبيبتى دول عيال وحشه وعنيفه فى لعبها مينفعش بنت جميله زيك تلعب مع عيال وحشه .",
                "البنات كلها عندك شوفى مين البنت المؤدبه إللى فيهم والعبى معاها ... وبعدين احنا رايحين المدرسه فى الأساس علشان نتعلم وندرس مش علشان نلعب يا حبيبتى مع الصبيان.",
                "ليل ببراءه بصت لباباها ومامتها",
                "وقالت : حاضر يا بابا مش هالعب خالص مع العيال كلها ولما ارجع من المدرسه هابقى العب هنا مع ماما حبيبتى بالعب بتاعتى .",
                "مامتها ابتسمت وردت وقالت : ماشى يا حبيبتى ويالا بقى علشان هانتأخر على المدرسه ولا عاوزة من اول يوم نتاخر عليها .",
                "ليل نزلت من على رجل باباها وقالت : لا يا ماما مش عاوزة اتأخر .. اوعى يا بابا انت كده هاتأخرنى ومدت ايديها ولبست الشنطه الجديده وقالت : يالا يا ست ماما انا جاهزة وخرجت هى ومامتها وكانت فرحانه جدا .",
                "ليل كانت ميته من العياط على سريرها لما افتكرت كل الحاجات دى وكانت بتتمنى انها تفضل طفله صغيرة زى ما هى بس باباها ومامتها كانوا يفضلوا موجودين معاها .",
                "وفجاه انتبهت و حست ان فى حد بره الاوضه فامسحت دموعها وعيونها بسرعه وقلبها دق جامد ونزلت من سريرها وراحت بشويش ناحيه الباب باستغراب واتصدمت اول لما شافت اوكرة الباب بتتحرك .",
                "وده إللى خوفها ورعبها اوى .",
                "فقربت من الكوميدينوا بشويش اللى جنب السرير ومسكت الموبيل علشان تشوف الساعه كام ولقت الساعه داخله على اربعه الفجر وقالت بينها وبين نفسها .. يا ترى مين لسه صاحى وممكن يجى لحد اوضتى.. وتوقعت انه ممكن يكون حد من أخواتها الصغيرين عاوز حاجه منها .. وقلقت واتوترت وخافت جدا اكتر لما افتكرت ان الزفت حسان هو كمان نايم معاهم فى الشقه .",
                "فسابت الموبيل براحه ومشيت بشويش على أطراف رجليها ومسكت فاظه كبيرة كانت فى اوضتها على تربيزة صغيرة لحد ما وصلت للباب ومدت ايديها على الاكرة وبراحه فتحت الباب وفجأه ......",
                "لقت اختها الصغيرة رضوى بتحاول تمسك الاكرة بتاعه الباب علشان تدخل عند ليل بس من قصرها مش قادرة تتحكم فى فتح الاكرة .",
                "ليل اتفاجأت بيها و اتنهدت من الخوف والتوتر إللى كانت حاسه بيه وابتسمت اول لما شافت رضوى اختها الصغيرة وقالت : بتعملى ايه هنا دلوقتى يا قرده انتى ؟ وايه إللى صحاكى من النوم فى وقت زى ده ؟",
                "رضوى بصوت طفولى ردت وقالت : كنت عاوزة اجى انام معاكى علشان أسالك على حاجه مهمه جدا .",
                "ليل لاحظت حزنها ده واستغربت وقربت منها وشالتها وراحت قعدت على اقرب كرسى وقالت : وادى قاعده قوليلى بقى يا ست رضوى مالك يا حبيبتى؟",
                "انتى تعبانه ولا ايه ولا حد مزعلك ؟",
                "رضوى بطفولتها البريئه بصت لاختها ليل وبحزن قالت : انا عاوزة اروح لبابا يا ليل، هو وحشنى اوى .. ومش بعرف انام غير وانا نايمه فى حضنه .. انا زعلانه منه اوى علشان مشى ومش هاشوفه تانى زى ما ماما قالتلى وزعلانه اكتر انه مشى من غير ما يقولى علشان كنت سلمت عليه او حتى روحت معاه عند ربنا.",
                "ليل عيونها اتملت بالدموع بس حاولت انها تتمالك نفسها علشان خاطر اختها الصغيرة دى متشفهاش فى الحاله دى وضمت رضوى فى حضنها وقالت : حبيبتى بابا راح عند ربنا واوعى تزعلى منه هو فى مكان احلا بكتير من الدنيا إللى احنا عايشين فيها دى ومتزعليش انه مشى من غير ما يسلم علينا كلنا .. اكيد مكنش يعرف انه هايمشى ويسيبنا ويا ستى انا موجوده اهو ابقى تعالى ونامى فى حضنى انا موافقه ايه رايك .",
                "رضوى بصوت طفولى ردت وقالت : طيب ممكن تحكيلي حدوته دلوقتى علشان انام زى ما كان بابا بيقولى وانا نايمه فى حضنه دايما .",
                "ليل ابتسمت بحزن وقالت : طيب ما تيجى ننام فى سريرى انا وانتى يا ستى وهاخدك فى حضنى وانا بحكيلك الحدوته اللى انتى عوزاها لحد ما تنامى.",
                "رضوى بطفولتها البريئه ردت وقالت : لا يا ليل مينفعش انا مش بحب ادخل اوضتك دى خالص وبخاف منها انا ومحمود اخويا .",
                "ليل باستغراب بصتلها وقالت : ليه بقى ان شاء الله بتخافى منها انتى ومحمود ؟!",
                "رضوى بصوت واطى قربت من ودن ليل وقالت : علشان فيها فيران كتيرة وانا بخاف منهم ومش هاقدر انام فيها ابدا .",
                "ليل باستغراب ردت وقالت : مين قال الكلام ده؟ ولا فيها فيران ولا حاجه إللى قالك كده بيضحك عليكى يا رورو علشان متجيش وتنامى فى حضنى .",
                "رضوى ردت وقالت : ماما على طول لما اعمل حاجه غلط تقولى هادخلك اوضه ليل بتاعه الفيران وانا بخاف اوى منها ومش بقدر ادخلها خالص علشان فيها فيران كبيرة .",
                "ليل اتنهدت وقالت : يا حبيبتى ولا فيها فيران ولا أى شىء متخافش يا قلبى طول ما انا معاكى ماشى يا رضوى .. قومى يالا وتعالى ادخلى معايا علشان تعرفى بنفسك ان مفيهاش حاجه .",
                "رضوى بخوف .. لا لااااا انا مش هادخلها انا هاروح انام عند ماما ومش عاوزة الحدوته كمان وفعلا فى ثوانى كانت نازله من على رجل ليل وجريت دخلت اوضه سعاد وقفلت الباب وراها .",
                "ليل بحزن على حاله اختها وخوفها بسبب مامتها واللى بتعمله فى أخواتها وتربيتها الغلط اللى هاتعلمهم الجبن اتنهدت جامد وقالت : الله يرحمك يا بابا ويسامحك على الاختيار ده .",
                "اتمسكنت ومثلت الطيبه والحنيه معايا وانا صغيرة علشان توقعك الوقعه دى فى شباكها وللاسف ظهرت على حقيقتها .",
                "وقامت وخدت بعضها وراحت على المطبخ وفتحت التلاجه وطلعت ازازة مايه وشربت ورجعت على اوضتها وقفلت الباب وراها بس للاسف نسيت تقفله بالمفتاح وراحت على سريرها ومن كتر الإرهاق والتعب والتفكير والحزن إللى هى شافته نامت على طول .",
                "بس للاسف بعد شويه كان حسان اخو سعاد صحى من نومه ونزل من على السرير وكان لابس يا دوبك بنطلون وفانله كت وفتح باب اوضته ودخل الحمام وبعدها بشويه خرج وراح شرب مايه ولسه هايدخل على اوضته للاسف رجع فى كلامه والشيطان لعب فى دماغه وقرر انه يدخل اوضه ليل ويشوفها وهى نايمه ويملى عينه منها من غير ما تحس بيه او حد يشوفه .",
                "بشويش وبكل هدوء مشى براحه وحط ايده على اوكرة الباب ولفها براحه وفتح ودخل وقرب من السرير إللى ليل نايمه عليه ليل زى الملاك وابتسم ابتسامه شيطانيه وقعد بشويش جنبها على السرير وعيونه برقت من جمال وحلاوة ليل وهى نايمه وبدا يبلع ريقه وجيبنه بدا يعرق، ومد أيده على شعرها وبدا يلمسه ويضمه بايده ليه، ويشم ريحته من غير ما هى تحس بيه وبوجوده لانها نايمه زى الفسيخه من كتر تعبها.",
                "فقرب منها اكتر وشاف سلسله صغيرة فى رقبتها على شكل قلب وعلى طول ليل لبساها مش بتقلعها خالص من رقبتها واستغرب اوى لكده .. وبينه وبين نفسه كان هايتجنن ويضمها لحضنه ويعمل فيها كل إللى هو نفسه فيه وبدأت دقات قلبه تزيد اوى اوى وحس بسخونه جسمه وفى لحظه كان هايقرب من شفايفها ويبوسها، حس انها هاتفوق وتشوفه وممكن تبقى فضيحه فقام بسرعه بكل هدوء وخرج من الاوضه وقفل الباب وراه بس للاسف عمل صوت وخلى ليل فى ثانيه تفتح عيونها علشان تشوف مين معاها فى الاوضه .",
                "فتحت عيونها برعب وخوف بتبص حواليها فى كل مكان فى الاوضه وقامت من السرير وقربت من الباب علشان تتأكد انها قفلاه ولا لا .. وللاسف لقت الباب مفتوح وافتكرت انها نسيت تقفله لما كانت مع رضوى اختها وافتكرت انها ممكن تكون كانت بتحلم او بيتهيئلها من كتر التعب .",
                "فقفلت المرة دى بالمفتاح واتاكدت من قفله ورجعت سريرها وراحت فى النوم من جديد .",
                "__________________________________",
                "سميحه كانت فى سريرها نايمه ودقات قلبها كانت سريعه وعاليه وجيبنها كله عليه قطرات عرق من الحلم اللى كانت بتحلمه.",
                "هدى بتنده عليها بصوت عالى وكأنها بتستغيث بأختها انها تنقذها .",
                "سميحه بدور فى كل مكان فى القصر على مصدر الصوت مش لقياه .. وبدأت تنده وتقول هدى .. انا هنا يا هدى انتى فين يا حبيبتى .",
                "هدى بتنده مرة تانيه وبتقول .. الحقينى يا سميحه .. انا بغرق اناااا بغرق .",
                "سميحه فتحت باب القصر وفضلت تدور فى الجنينه كلها بين الاشجار العاليه وبرضه مش قادرة توصل لمصدر الصوت اللى سمعاه بتاع اختها فقربت من البوابه الحديد بتاعه القصر الضخمة وفتحتها بكل قوتها وخرجت تجرى فى كل مكان لحد ما وصلت للبحر وكان لون مايته غامقه اوى والموج عالى جدا وضباب فى كل مكان ولمحت على بعد هدى اختها وهى بتشاور لها وبتنده عليها وكانت مبتسمه وفجأه قلعت من رقبتها سلسله وحدفتها لسميحه وجت على الرمله وبدأت تبعد وتبعد وتدخل جوا الموج العالى والضباب وبتشاور لها انها تنقذها لحد ما جت موجه عاليه غرقتها واختفت هدى عن عيون سميحه اللى فضلت تصرخ وتصرخ بصوت عالى اوى على هدى وحاولت تنزل المايه علشان تلحقها وهى بتنده وبتقول هدى .. هدى",
                "لحد ما قامت مفزوعه من نومها وهى بتقول هدى .. هدى .",
                "وعرفت انها كانت فى كابوس اتعودت كل فترة انها تشوفه دايما فى منامها .",
                "طلع النهار والشمس نورت الدنيا بنورها وحرارتها وفى الفيلا عند زين اللى كان صحى بدرى من نومه زى عاويده علشان يروح على الشركه ودخل خد شور سريع وبعد ما خرج بدا يلبس هدومه إللى كانت عبارة عن قميص لبنى وبنطلون جينز وجاكيت بدله وحط برفانه المميز وسرح شعره وخد مفاتيح عربيته وموبيله وفتح باب اوضته ونزل على تحت .",
                "واول لما نزل من فوق لمح مامته وخالته سماح قاعدين مع بعض بيتكلموا وابتسموا اول لما شافوا زين نازل من فوق فقرب منهم وصبح عليهم .",
                "زين .. صباح الخير",
                "سميحه والدته ابتسمت بحب وقالت صباح الخير يا حبيبى.",
                "خالته سماح : صباح الخير يا روح قلبى .",
                "قعد زين وبص لخالته وببتسامه قال : أخبارك أيه يا خالتو؟ معلش مقدرتش أقعد معاكم إمبارح كان ورايا شغل كتير جدا ولازم اخلصه وزى ما أنتى عارفه طول ما ورايا شغل مش بقدر أعمل أى شىء غير لما بخلصه .",
                "سماح ابتسمت وقالت : ولا يهمك يا حبيبى ربنا يقويك انا عارفه انك دايما مشغول فى الشغل والحمل كله عليك انت .. ومش بزعل من كده ابدا متقلقش يا زين اتعودت على كده خلاص يا قلبى ربنا يعينك .",
                "سميحه بحب بصت لزين وقالت : خالتك عارفه يا حبيبى ان أهم حاجه عندك شغل الشركه واتعودت على كده خلاص .",
                "اعمل انت بس حسابك كده وفضلنا نفسك شويه علشان نروح اسكندريه بعد كام يوم عند خالتك علشان سنويه جدك الله يرحمه قربت وانت عارف أننا لازم نحضرها كلنا مع بعض ونعمل خاتمه القرآن زى كل سنه وبالمرة نقضى يومين حلوين على البحر .",
                "زين بكل حب واحترام ابتسم ورد وقال : أنا عارف وفاكر على فكرة يا حبيبتى متقلقيش وعارف أن اليوم ده مهم جدا بالنسبالكم .. الله يرحمه جدو كان نفسى اشوفه وأتعرف عليه هو وتيته الله يرحمها .",
                "سميحه بحزن ردت وقالت : الله يرحمهم كلهم مشيوا وسابونا لوحدنا كلهم وكنا لسه صغيرين انا وخالتك .",
                "اتحرمنا منهم واحد ورا التانى حتى .......",
                "وفى ثانيه غيرت كلامها من غير ما تكمل اللى كانت هاتقوله وعيونها جت على اختها وسكتت .",
                "زين قام وقف وقال : استأذن انا علشان عندى محاضرة فى جامعه القاهرة وبعدها ورايا حاجات مهمه فى الشركه ويادوبك الحق اروح ولما الاستاذ إللى فوق ده يصحى ويفوق كده خليه يجى على طول للشركه يا ماما لو سمحتى .",
                "سميحه باستغراب بصت لابنها وقالت : يا حبيبى استنى افطر الأول طيب وبعدين روح على الشركه ولا الجامعه اللى بقت شغلاك دى اكتر الوقت دى .. الشغل ولا المحاضرة مش هايطيروا يا زين لما تقعد وتفطر وسطنا .",
                "سماح بصت لزين وقالت : ماما عندها حق يا زين يا حبيبى.. افطر الأول وبعدين روح على شغلك زى ما انت عاوز .. انت مش عاجبنى خالص بقالك فترة وحاسه انك بقيت مهمل جدا فى اكلك وفى صحتك يا زين .",
                "زين ابتسم وقال : اطمنوا يا جماعه انا كويس خالص ومش تعبان من كده .. وبص فى ساعته وقال : يا دوبك اخد الاوراق من المكتب واروح على الجامعه وبعدها على الشركه .. عن اذنكم ومتنسيش عمر يا ماما يروح على الشركه على طول اول لما ينزل من فوق .",
                "وفعلا زين مشى وراح على اوضه المكتب وخد الاوراق إللى هو محتاجها وخرج من المكتب ومختش باله ان شاهندا وعمر كانوا نازلين من فوق وخد بعضه وخرج على طول على بره .",
                "لكن شاهندا للاسف كانت لمحته وهو خارج من اوضه المكتب وزعلت من جواها على معاملته الجافه معاها دايما، وافتكرت انه خد باله منهم وهما نازلين ومسلمش عليهم .",
                "عمر كان بيتكلم معاها وحس انها مش معاه فاعيونه ركزت معاها على المكان إللى هى باصه عليه وقال : ايه ده هو زين إلى خرج دلوقتى من المكتب ده ولا ايه!!",
                "هو لحق يصحى ويلبس وكمان يدخل المكتب ده جبروووت ؟",
                "شوشو بحزن ردت وقالت : اه هو .. حتى مهنش عليه يقولنا صباح الخير .. انا مش عارفه بس اخوك ده صنفه ايه وليه مش زيك يا عمر .. وعلى طول مكشر ومش طايق حد كده مكنش كده خالص زمان واحنا صغيرين بالعكس كان بيلعب معانا وبيجرى ويتنطط لكن لما كبر كل همه شغله والشركه وبس .",
                "عمر حس من كلام شاهندا والحزن اللى فيه انها مهتمه بزين او بتحبه فحاول يغير الموضوع علشان يفرحها شويه وقال : سيبك من زين وغلاسته ايه رايك بعد ما نفطر نلف بالعربيه شويه وافسحك حته دين فسحه هاتحلفى بيها طول عمرك وبالمرة نروح نشترى شويه حاجات انا محتاجها، ويمكن انا بقول يمكن اهو علشان متشبطيش زى العيال الصغيرة اعزمك على الغداء فى أى مطعم ايه رأيك يا بت يا شوشوووو؟",
                "شاهندا بحزن : لا يا عمر مليش مزاج خليها فى وقت تانى .. وبعدين انا هاقول لماما نرجع على اسكندريه افضل النهارده انا ورايا حاجات كتير هناك ولولا ماما اتحايلت عليا اننا نيجى انا مكنتش هاجى اصلا .. ولا كنت هدايق استاذ زين بالمنظر ده .",
                "خالتها سميحه سمعتهم وهما نازلين على السلم وبيقربوا عليهم فقالت : ايه الكلام اللى انا سمعاه ده ترجعوا فين يا شوشو أنتم لحقته تقعدوا يا حبيبتى ده أنتم يا دوبك واصلين امبارح .. انا مش عاوزة اسمع الكلام ده تانى أنتم قاعدين معانا يومين تلاته لحد ميعاد سنويه جدك الله يرحمه وساعتها احنا اللى هانرجع معاكم كلنا على اسكندريه حتى عمر وزين كمان .",
                "شوشو بابتسامه كلها وجع بصت ليهم وقالت : صباح الخير الاول .. انتى سمعتينى يا خالتوا ولا ايه؟",
                "سميحه ردت وقالت : صباح النور يا روح قلب خالتك اه يا حبيبتى سمعتك وزعلتينى و الكلام ده مش عاوزة اسمعه منك تانى خالص وايه تدايقى زين اللى بتقولى عليها دى .. انتى يعنى يا شوشو مش عارفه شخصيه زين كويس لحد دلوقتى ولا ايه ؟",
                "المفروض تكونى عارفه ان شغله واخد كله وقته وطول ما بيحضر لفيلم جديد بيبقى مش معانا خالص واحنا اتعودنا على كده من زمان .",
                "عمر بخفه دمه قعد على حرف الكرسى اللى قاعده عليه مامته وبضحك قال : قوللها يا ماما البت دى قوللها قال عاوزة تمشى قال .. وانا اللى كنت بجهز لها حته دين خروجه النهارده مشفتهاش قبل كده وهاتحلف بيها طول حياتها .",
                "سماح : ايه ده بتتكلم بجد يا عمر هاتخرجها شويه وتغيروا جو.",
                "سميحه بابتسامه : النهارده ازاى بس يا ابنى ده زين مأكد عليا انك بعد الفطار تروح على الشركه على طول علشان فى حاجات مهمه عاوزها منك فى الشركه وكمان هو رايح على الجامعه ومفيش حد هناك .",
                "عمر هرش فى شعره وبص لشاهندا وقال : اه صح ده انا كنت ناسى خالص موضوع الشركه ده بس مفيش مشكله .. مش انا قولتلك هانروح بعد الفطار .. ليكى عليا يا ستى اول لما ارجع من الشغل على الساعه خمسه كده نخرج .. وتكونى لابسه ومستعده لاجمل خروجه وعشاء كمان يا ستى مش خسارة فيكى .. ايه رايك يا شوشوووو ؟",
                "شاهندا اتنهدت وعيونها جت على مامتها وقالت : مش عارفه يا عمر .. مش عاوزه اعطلك عن شغلك واتعبك معايا .",
                "عمر رد وقال : يا بت يا هبله انتى ايه الكلام اللى بتقوليه ده ! لا طبعا ولا تعب ولا حاجه هو انا اطول اخرج مع البرنسيسه شاهندا عروسه البحر الابيض المتوسط .",
                "فابتسمت شاهندا لعمر وقالت : برنسيسة حته واحده اااه يا بكاش انت .. انا مش عارفه انت اخو زين الجبالى ازاى ياريت زين يتعلم منك شويه خفه الدم دى ويبطل التكشيرة اللى مش بتفارق وشه نهائى دى، انا مش عارفه هو طالع كده لمين ؟ وبصت لخالتها وقالت : قوليلى يا خالتو زين ده طالع لمين بالضبط بشخصيته دى ؟",
                "وقبل ما سميحه ترد على شاهندا عمر قام وقف وحط ايده فى وسطه وقال .. جرى ايه يا بشر انتم مش ناويين تفطرونا النهارده ولا ايه انا جعااااااان .. سيبكم بقى من زين وعمايل زين ويالا بينا على السفره .. جعااااااان يا ناس يا هوووو .",
                "الكل فضل يضحك على عمر وكلامه وسميحه قامت و قالت : فعلا يالا بينا ده زمان زينب وميرفت جهزوا الفطار من بدرى .. قومى يا سماح يالا يا حبيبتى.. يالا يا شوشو .",
                "وقام الكل وراحوا على السفره فى جو كله مرح وهزار من عمر .",
                "وبعدها خد بعضه وراح على الشركه على طول .",
                "__________________________________",
                "وفى جامعه القاهرة وبالتحديد فى كليه الاعلام اللى زين متعود يحضر فيها مؤتمرات وقليل جدا لما يلقى محاضره للطلبه كل كام شهر للضرورة القصوى.",
                "زين كان دخل للقاعه وبدا يشرح حاجات كتير للطلبه ، والطلبه كانت بتسمع ليه ومعجبه بطريقه شرحه البسيطه وفى وسط القاء المحاضرة اتفاجاه زين بفتح الباب الخاص بالقاعة ودخلت طالبه بدون استئذان وده اللى نرفز زين اوى لانه صارم جدا وسط الطلبه والكل عارف عنه كده .",
                "زين رمى القلم اللى فى ايده على التربيزه اللى اودامه وبكل عصبيه عيونه جت على الطالبه اللى كان لبسها مقذذ جدا جدا ومكياجها اوفر كانها رايحه ديسكو مش جامعه وبكل غضب قال : اولا انتى ازاى تدخلى من غير استئذان ؟ ثانيا مين انتى اصلا وايه اللى دخلك هنا ؟",
                "الطالبه بدلع ومياسه قربت من زين وقالت : انا دخلت هنا زى ما بدخل كل مرة من غير استئذان ومحدش بيقدر يكلمنى .. وثانيا انا شاهى العاصى طالبه هنا فى الكليه انت نسيتنى ولا ايه ؟",
                "ودخلت هنا علشان احضر المحاضرة بتاعه حضرتك .",
                "زين بعصبيه شاور بايده وقال اتفضلى اطلعى برة واقفلى الباب وراكى .",
                "شاهى ابتسمت بدلع وعملت نفسها مسمعتش اى حاجه وراحت قعدت على أقرب مدرج فيه مكان فاضى وحطت شنطتها اودامها وبنظرة كلها تحدى لزين قالت : ولو مطلعتش برة هاتعمل ايه يا ترى ؟؟",
                "زين بيحاول يسيطر على اعصابه على قدر الامكان بس مقدرش يتحمل اكتر من كده وبصوت عاااالى جدا جدا رد وقال : قووووولت اطلعى برررررره .",
                "شاهى متخيلتش ابدا ان رد فعله هايكون بالمنظر ده وانه هايطردها اودام الطلبه دول كلهم فشدت شنتطها بمنتهى العصبيه وقربت من الباب وقبل ما تخرج بصت لزين وقالت بتوعد انا هاعرف ازاى تهين شاهى العاصى بالمنظر ده، وخرجت وسابت الباب مفتوح .",
                "زين اتنهد جامد وحاول يرجع لطبيعته والكل اتصدم من موقفه ده وعيونه جت على طالب من الطلبه انه يقوم ويقفل الباب .. وفعلا قام الطالب على طول من غير اى كلمه وقفله ورجع زين وكمل المحاضرة من جديد بكل هدوء .",
                "__________________________________",
                "وعند ليل اللى كانت صحيت من نومها على صوت اخواتها وهما بيتخانقوا مع بعض بسبب اللعب زى كل يوم .. فافتحت عيونها وافتكرت ابوها ودعتله بالرحمه هو ومامتها .",
                "نزلت من سريرها ولمت شعرها بتوكه وفتحت الباب وخرجت وحاولت انها تحل المشكله اللى بين اخواتها الصغيرين بسبب اللعب وفعلا نجحت انها تصالحهم على بعض وكل ده وسعاد نايمه فى اوضتها ومش حاسه باى شىء .",
                "محمود اخو ليل الصغير بكل براءه بص لى ليل وقال : انا جعان اوى .",
                "رضوى : وانا كمان يا اختى جعانه زى محمود ودخلت لماما وقولتلها بس زعقتلى وقالتى اخرجى بره واقفلى الباب وراكى عاوزة انام .",
                "ليل بكل حب وحنيه بصت لاخوتها وقالت : حاضر يا حابيبى خمس دقايق بالضبط ويكون الفطار جاهز يا حلوين.",
                "وسابتهم بعد ما اطمنت انهم خلاص بدؤا يلعبوا مع بعض من غير خناق وراحت على الحمام وغسلت وشها وكمان اتوضت وخرجت من الحمام وشهقت واتصدمت اول لما شافت حسان واقف اودامها عند باب الحمام على طول وكأنه قاصد انها تخرج وتشوفه وهو بالمنظر ده .. كان عريان من فوق وصدره باين ولابس بنطلون .",
                "حسان بكل برود وعيون كلها اعجاب بص لليل وقال : صباح الفل يا ليل .. انتى اتخضيتى منى ولا ايه ؟",
                "ليل من غير ما تنطق ولا كلمه وبكل عصبيه بصتله نظره كلها استحقار واشمئذاذ وقرف كانت كفيله انها تكسفه .. وسابته ودخلت على اوضتها ورزعت الباب وراها .",
                "حسان جز على شفايفه وعيونه على الباب بتاع ليل وقال : اموووووت انا من النظرة دى .. هانت وكلها شويه وهاتكونى بتاعتى انا وبس واتمتع بكل حاجه فيكى يا عروسه واشبع منك زى ما انا عاوز .",
                "ليل اول لما دخلت اوضتها استغفرت ربنا كتير وشدت المصليه من على الكوميدينو وفرشتها على الارض ووقفت وبدأت الصلى ودعت ربنا كتير فى السجود انه يرحمها من العذاب اللى هى فيه ده طول حياتها بسبب سعاد واخوها حسان وفضلت تدعى كتير بكل خشوع ودموع وطلبت من ربنا انه يرحم ابوها وامها .",
                "وبعد ما خلصت قامت وخرجت من اوضتها وراحت على المطبخ علشان تجهز الفطار لاخوتها الاتنين .",
                "وفعلا دقايق صغيرة وجهزت لهم شويه سندوتشات وكمان كوبيتين لبن وراحت ليهم وندهت وقالت : الفطار جاهز يا حلوين مين عاوز سندوتش جميل من أيد ليل .",
                "وقبل ما الاطفال تمد ايديها وتاخد السندوتش من أيد ليل .. كان حسان أسرع وظهر فجأه وقرب من ليل ومد أيده وخد السندوتش من أيد ليل وقال : انااااااا",
                "ليل بكل اشمئزاز بصتله بقرف ومدت ايديها وادت اخواتها كل واحد سندوتش وسابت الباقى على التربيزة اللى فى وسط الصاله وبسرعه دخلت على اوضتها .",
                "حسان بيستطعم السندوتش فى بوقه فقال : طعم اوى وعاوز الاكل .",
                "سعاد خرجت من اوضتها وهى عماله تتتاوب وشعرها منكوش، وبصت لقت حسان قاعد هو والعيال وبيكلوا فى السندوتشات فقالت : انت عملت سندوتشات ليك انت والعيال يا حسان يا اخويا ولا ايه ؟",
                "هى البت اللى ما تتسمى ليل لسه نايمه من إمبارح ؟ قطيعه البنات اللى من الصنف ده تسهر طول ليل على الموبيلات وتقوم الظهر من النوم، وندهت بعلو صوتها وقالت : يا بت يا ليل .",
                "حسان بسرعه قام وقرب من اخته ولحقها قبل ما تنده تانى على ليل وقال : يا شيخه استنى وبطلى تظلميها كده كل شويه على طول .. ده ليل صحيت من بدرى وجهزت السندوتشات لاخوتها اهى ولسه داخله اوضتها من ثوانى وانتى اللى لسه نايمه يا اختى لوش الضهر .",
                "سعاد بتتعوج بشافيفها وبصت لاخوها وقالت : دافع يا اخويا عنها دافع بكره تدلعها اكتر واكتر وتركبها عليا .",
                "حسان بابتسامه كلها شوق بص لاوضه ليل وقال : امتى يا سعاد يا اختى امتى؟ امتى تعرف انى بحبها وعاوزها وشريها وهاخليها اميرة؟",
                "تفتكرى ليل هاتوافق عليا لما تعرف انى عاوز اتجوزها .",
                "وللاسف ليل كانت خارجه من اوضتها وحسان وسعاد بصوا لبعض اوى ....",
                "ليل باستغراب .. فى ايه بتبصوا لبعض انتم الاتنين كده ليه شوفتوا عفريت!!",
                "سعاد لسه هاتنطق حسان سبقها وقال : ابدا ابدا مفيش حاجه دى سعاد لسه صاحيه من النوم وافتكرتنى انا اللى جهزت السندوتشات للعيال وقولتلها انك انتى اللى عملتيهم لما صحيتى من بدرى .",
                "سعاد مش عاجبها طريقه اخوها فى الكلام مع ليل وبتمصمص فى شفايفها وعيونها على ليل وبتبصلها من فوق لتحت وقالت : انتى لسه لابسه هدوم البيت ليه ان شاء الله يا هانم مش ناويه تروحى تفتحى الكشك يا بت انتى ولا ايه .. اللى كان بيفتحه وبتتكلى عليه مات يا اختى وخلاص ومفيش غيرك دلوقتى اللى هاتفتحيه بداله طول النهار علشان نصرف على البيت وعلى اخواتك الصغيرين .. وكمان الاكل والشرب وفواتير الكهرباء والمايه ولا انتى ناسيه .",
                "ليل باستغراب بصت لسعاد وقالت : انتى عوزانى اروح افتح الكشك وابويا لسه ميت امبارح .. انتى اكيد اتجننتى .. انتى مفكرانى ايه مش بحس زيك .. انا واحده من لحم ودم وهاموت من الحزن والوجع على ابويا وانتى ولا كأنه كان جوزك فى يوم من الايام ولا حتى عامله حساب عشرة ولا اى شىء خالص حتى حسيسينى انك زعلانه عليه يا شيخه .",
                "سعاد عفاريت الدنيا اتنطتت اودام عينها وقالت انا مجنونه يا بنت ال .......... ولسه هاتقرب من ليل وتمد ايديها عليها لولا حسان وقفها .. فقالت : جن اما يلهفك يا قليله الادب .. انا مجنونه انااااا يا بنت عبد الرحمن .. اما وريتك يا ليل المجنونه دى هاتعمل فيكى ايه .. وغصب عنك بقى هاتسمعى الكلام وهاتروحى دلوقتى وتفتحى الكشك ايه رايك بقى، جنان بجنان يا ليل وورينى هاتقدرى تعملى ايه يا حيلتها .",
                "واه مش زعلانه على ابوكى وحمدت ربنا وقولت هم وانزاح من على قلبى .. عمره ما ورانا يوم عدل وش الفقر ده .. قطيعه تاخده مطرح ما راح استريحتى يا اختى .",
                "ليل مصدومه من كلام سعاد وقالت : حسبى الله ونعم الوكيل فيكى حسبى الله ونعم الوكيل، استحاله تكونى انسانه ابدا، انتى شيطانه .",
                "حسان : يا سعاد يا اختى استهدى بالله ليل متقصدش الكلام اللى انتى فهمتيه ده هى اكيد كانت عاوزة تقول .......",
                "وقبل ما يكمل كلامه ليل بكل قوة وتحدى قالت : لا اقصد كل كلمه انا قولتها ومن هنا ورايح مش هاعمل اى حاجه هى تطلبها منى .. انا كنت زمان بسكت واستحمل واشيل فوق دماغى علشان خاطر ابويا الله يرحمه لكن من دلوقتى مش هاسكت يا سعاد وأعلى ما فى خيلك اركبيه ودخلت اوضتها وشدت عبايه سوده من بتوعها وراحت ناحيه باب الشقه وفتحته وخرجت من غير ما حد فيهم ينطق ورزعت الباب وراها .",
                "سعاد بتبص لاخوها باستغراب وعيونها بطلع شرار وقالت : شوفت البت بتقول ايه ومش هاممها كلامى وطلع لها ضوافر وهاتخربشنا، اما وريتك يا ليل مين هى سعاد .",
                "حسان عيونه لسه على الباب مكان ما خرجت ليل وقال : سيبك من كلام الهبل بتاعك ده المهم دلوقتى هى خدت بعضها وراحت على فين يا سعاد طمنينى يا اختى بدل ما تتفش من عمايلك معاها ؟",
                "سعاد : هو ده كل اللى همك يا حسان السنيورة ليل راحت على فين!! ده بدل ما كنت جبتها من شعرها تحت رجلى وقولتلها عيب تتكلمى كده مع سعاد اختى يا موكوس ..يا ابوا رياله ياللى هاتموت عليها يا معفن انت .",
                "حسان شوح بايده لاخته ودخل الاوضه وخرج على طول وهو ماسك تشيرت بيلبس فيه وقعد على أقرب كرسى ولبس الجذمه بتاعته بسرعه وخرج من غير ما ينطق ولا كلمه .",
                "سعاد بتمصمص فى شفايفها وبتقول : الواد ده حصله ايه لا يكون البت اللى ما تتسمى ليل دى عملاله عمل علشان يحبها كل شىء جايز برضه .",
                "__________________________________",
                "وفى كليه الاعلام جامعه القاهرة كان زين خلص المحاضرة للطلبه وخد بعضه وخرج من القاعه واول لما خرج لمح شاهى واقفه مبتسمه على بعد مترين تلاته وعيونها عليه بكل دلع واغراء .. فاكمل طريقه وخرج من الباب الرئيسي للمبنى واتوجه لعربيته وسمع صوت حد بينده عليه .. استاذ زين .. استااااذ زين .. فالفت نفسه علشان يشوف مين بينده بالشكل ده وسط الطلبه دى كلها فاشاف شاهى جايه على بعد بخطواط سريعه وبتقرب منه .. فكانت نظرته ليها كفيله انها توقف مكانها متكملش خطواتها منه وهو كمل طريقه تانى وفتح باب عربيته وركب ومشى على طول .",
                "شاهى بكل غيظ وعصبيه قالت : حيواااان وانا اللى كنت جايه علشان اعتذر ليك",
                "ماشى يا زين يا جبالى انا هاوريك ازاى تعاملنى بالمنظر ده وتهنى كده اودام الكل .. انا هاوريك، اما خليتك تندم على معاملتك دى معايا مبقاش انا شاهى العاصى .",
                "ضحى وزمايلها جم وقربوا منها وباستغراب ضحى بصت لشاهى وقالت : انتى بتكلمى نفسك ولا ايه يا شاهى؟ وبعدين انتى ايه اللى هببتيه فى المحاضرة ده .",
                "شاهى بعصبيه انتبهت لضحى وزمايلها وقالت : اخيرا شرفتى يا هانم انتى وهى وهى، لسه فاكرين شاهى .. محدش منكم قدر يخرج ورايا لما الحيوان ده طردنى ويطمن عليا او حتى يقوله معلش المرة دى ومش هاتتكرر تانى .. فضلتوا تتفرجوا عليه وهو بيطردنى من قلب المدرج.",
                "ضحى بضحك ردت وقالت : متفكرنيش ده كان منظرك يا شاهى فظيع وهو بيهزقك وطردك اودام الطلبه دى كلها وانتى ولا قدرتى تقولى نصف كلمه وخرجتى على طول مع انى نبهت عليكى امبارح انه مش بيرحم اللى بيوصل بعده وبيجى متأخر والطلبه كلها عارفه كده عنه وانتى اللى اتاخرتى وخلتيه يهزقك بالمنظر ده اودامهم كلهم .",
                "منى زميلتها ردت وقالت : يا لهوى يا شاهى ده الطلبه كلهم دلوقتى مالهمش سيرة غير اللى حصل بينك وبين استاذ زين .. حتى بصى عليهم كلهم واقفين بينموا عليكم ازاى.",
                "هاله زميليتهم ردت وقالت : ياااااه عليه وعلى جماله وحلاوته حتى وهو عصبى بيبقى قموووور اوى .. يا بخت الانسانه اللى هو هايحبها وتحبه.",
                "شاهى بابتسامه خبيثه وعصبيه ردت وقالت : خلاص يا اختى انتى وهى نقطينا بسكاتكم .. انا كنت مفكرة انى لما اوصل متأخر بعده هالفت نظره ليا اكتر وياخد باله منى وما توقعتش أبدا انه هايكون همجى ومستفذ بالمنظر ده .. بس حصل خير لسه الايام بيننا وهاوريكوا زين ده وهو عامل زى الخاتم فى صباعى .",
                "ضحى بضحكه عاليه استفذت شاهى ردت وقالت : زين الجبالى خاتم فى صباعك انتى .. لا لاااا يا شاهى قولى كلام غير ده .. ده واحد بيكره صنف البنات كلهم ومعروف عنه كده من ساعه ما بنت عمى كانت طالبه هنا فى الكليه من كام سنه وكانت بتحكيلى عليه وعلى شخصيته .",
                "لانى بحب افلامه جدا من زمان ومتبعاها كلها اول باول .",
                "وكمان قالتلى انه كان مرتبط بواحده زميليتهم فى الكليه وكانوا فى حكم المخطوبين والكل عارف بكده وكانوا حددوا خلاص ميعاد الخطوبه بس سابوا بعض مش عارفه ليه .",
                "شاهى بغيظ وبرخامه قالت : وانا اللى هاغير الفكرة دى عنه وعن شخصيته وهاخليه يموت عليا وبكرة تقولوا شاهى قالت .. وكمان هافضل وراه لحد ما اعرف حكايه خطوبته دى ايه؟ وايه سبب انهم سابوا بعض ومكملوش مع بعضهم؟",
                "ضحى ضحكت وقالت : الايام بيننا لما نشوف مين اللى هايكسب فى الاخر .. المهم تعالوا بينا يالا نروح على الكافيتيريا علشان انا جعانه جدا جدا قبل ما ميعاد المحاضرة التانيه تبدا .",
                "شاهى تليفونها رن وطلعته من شنطتها وشافت اسم المتصل فابصت لضحى وقالت اسبقونى انتم على الكافيتريا هاخلص تليفونى واجلكم .",
                "وفعلا ضحى خدت البنات وراحت على الكافيتريا وشاهى راحت قعدت على عربيتها وردت على التليفون .",
                "عمو يوسف حبيبى .. فينك .",
                "__________________________________",
                "وفى مكان تانى خالص هادى وبعيد عن الناس والهيصه كانت ليل قاعده اودام قبر باباها ومامتها وبتتخيل انهم قاعدين معاها وبيكلموها وبعيون كلها دموع مدت ايديها على قبر ابوها وقالت : كده تمشوا وتسيبونى لوحدى فى الدنيا دى كلها .. كده ليل تهون عليكم .. اعيش ازاى من غيركم يا بابا؟",
                "ماما لما ماتت وسابتنا زعلت وحزنت عليها مع انى كنت لسه صغيرة ومش فاهمه اوى يعنى ايه موت .",
                "واطمنت ساعتها انك معايا فى الدنيا دى وانك سندى وضهرى وملناش غير بعض، لكن تيجى دلوقتى وتسيبنى انت كمان يا بابا، انا بموت من جوايا ومحدش حاسس بيا وموتك كسرنى يا ابووويا.",
                "طول عمرى حاسه انى وحيده ومليش حد خالص ولا قريب ولا غريب ولا اهل زى باقى البنات، وكنت دايما اسألك فين اهل ماما وفين اهلك يا بابا .. ترد وتقولى احنا مقطعوين من شجرة وملناش حد خالص، حتى بعد ما ماما ماتت بكام سنه وروحت اتجوزت واحده تانيه تخيلت ساعتها انها هاتعوضنى حنان وحب وعطف امى وهايبقى لينا اهل واسرة .",
                "للأسف طلعت انسانه مفتريه وعديمه الرحمه وملهاش قلب حتى مع عيالها .",
                "اااااه يا بابا ااااه يا ماما سيبتونى ليه اتعذب من بعدكم، كنتم خدونى معاكم يمكن عندكم فى رحمه وعطف مش موجوده هنا بين البشر وبكل حزن ودموع قالت يارب ارحمنى وارحمهم .. يارب عوضنى عنهم كل خير .",
                "وفجاه حست بأيد بتتمد على كتفها وسمعت صوت بيقول : قومى يا بنتى، قومى متعمليش فى نفسك كده، اطلبلهم الرحمه والمغفرة قومى يا ليل .",
                "ليل رفعت رأسها ومسحت دموعها علشان تشوف مين الشخص اللى بيكلمها .",
                "واتفاجات بالاسطى حسن وهو واقف جنبها وماسك فى ايده رخامه مكتوب عليها اسم ابوها وازازة مايه .",
                "ليل بكل حزن بصتله وقالت : عم حسن .",
                "حسن بكل حنينه طبطب على كتفها وقال : اه يا بنتى عمك حسن .. انا جيت علشان احط على القبر الرخامه دى واسقى الصبار اللى اودام القبر وصحيت من بدرى وروحت لبتاع الرخام وطلبت منه انه يعملها وفضلت معاه لحد ما خلصها وجبت شويه اسمنت ومايه علشان احطها .. بس انتى هنا من امتى؟ وايه اللى جابك من بدرى كده يا ليل يا بنتى .",
                "ليل مسحت وشها وقامت وقفت ومدت اديها وخدت منه الرخامه وقالت .. انا هنا من شويه حسيت انى مخنوقه وقولت اجى هنا واقعد اتكلم مع ابويا وامى شويه يمكن استريح .",
                "انت اللى كتر خيرك يا عم حسن انك افتكرت تعمل الرخامه دى فعلا كان عنده حق ابويا الله يرحمه لما كان بيقول انك اخوه مش مجرد صاحب او جار وخلاص .",
                "كان طول عمره بيشكر فيك وكان بيحكيلى اد ايه انت ساعدته زمان ووقفت جنبه انت ووالدك الله يرحمه .",
                "الاسطى حسن بحزن اتنهد وقال : ربنا يعلم انا كنت بحبه واعزه اد ايه، وبعتبره اكتر من اخويا اللى من دمى ولحمى .. ساعات يا بنتى الاخوات قلوبهم مش بتبقى حنينه على بعضهم زى طيبه وحنيه ابوكى الله يرحمه معايا ومع عيالى . وياما ابوكى هو كمان وقف جنبى وساعدنى الله يرحمه .",
                "ليل بحزن ردت وقالت : الله يرحمه يا عم حسن وكويس انى موجوده علشان اساعدك ونركب الرخامه دى يالا بينا .",
                "وفعلا عجنوا شويه اسمنت ومايه ولصقوا الرخامه على القبر وسقوا الزرع اللى كان موجود وخدوا بعضهم ومشيوا وكل واحد راح فى اتجاه .",
                "حسن راح على ورشته وليل رجعت على البيت بعد ما اقنعها الاسطى حسن انها يومين كده و تفتح الكشك وتشغل وقتها فيه علشان تبعد عن سعاد ومعاملتها الوحشه ليها وكمان علشان تبعد عن حسان اللى شكله ناوى يقعد معاهم فترة طويله .. وقررت ليل انها هاتفتح بعد التلت ايام بتوع العزا الكشك وتقعد فيه لما عرفت فعلا من كلام الاسطى حسن انه كده احسن ليها وانها بكده هاتبعد عن البيت وعن قرف ومعامله سعاد ليها ووجود ورخامه حسان معاها فى نفس المكان .",
                "__________________________________",
                "عدى يومين على الحال ده وبدات سميحه تجهز شنطه السفر ليها ولزين وكمان عمر واختها سماح جهزت شنطها هى وشاهندا بنتها والكل جهزوا نفسهم وركبوا عربياتهم .",
                "شاهندا فضلت انها تركب مع عمر علشان تسليه طول الطريق وكمان علشان معامله زين الوحشه ليها دائما.",
                "وزين كان معاه مامته وخالته اللى فضلوا يرغوا من ساعه ما ركبوا مع بعض فى حاجات كتير، وزين كان منتبه للطريق طول الوقت وبعد حوالى ربع ساعه طلعوا على الطريق الصحراوي فى اتجاهم للاسكندريه عروس البحر الابيض المتوسط .",
                "بسمائها الصافيه وبحرها ورملتها الجميله وكورنيش البحر الرائع وقت المغربيه .",
                "وبعد حوالى ساعه وربع فى الطريق الصحرواى سميحه طلبت من زين انه يقف فى اقرب استراحه جايه تقابله علشان محتاجه تدخل الحمام هى واختها وكمان يفكوا رجلهم شويه من قاعده العربيه علشان ركبتها كانت تعباها .",
                "وفعلا زين ركن بعربيته فى اقرب استراحه علشان والدته وخالته سماح ومسك موبيله واتصل على عمر وبلغه علشان هو كان سابقه بشويه وبلغه انه هايستناه فى الاستراحه .",
                "وفعلا بعد خمس دقايق كان وصل عمر وركن عربيته ونزل هو وشاهندا اللى طلبت انها تروح تضبط مكياجها وكمان تطمن على مامتها وخالتها .. وعمر هو كمان قال لزين اللى فضل فى عربيته انه هايروح يشترى شويه مسليات وشيكولاته وحاجه صاقعه تسليهم فى باقى الطريق .",
                "وبعد عشر دقايق بالضبط كان عمر رجع وجاب حاجات كتير يتسلوا بيها هو وشاهندا .",
                "وبعدها بشويه كان وصل الكل وركبوا العربيات تانى ومشيوا فى طريقهم .",
                "عمر كان مشغل الكاسيت بتاع عربيته على اغانى شعبيه بصوت عالى وده اللى كان مفرح شاهندا جدا وخلاها تغنى معاه وتقول :",
                "بنت الجيران شغلانى انا عنيا",
                "وانا فى المكان فى خلق حواليا",
                "مش عاوز حد ياخد باله من اللى انا فيه",
                "شوفت القمر سهرنى لياليا",
                "وهاموت عليكى ربى العالم بيا",
                "سيبى شباكك مفتوح ليه تقفليه",
                "بهوايا انتى قاعده معايا",
                "عنيكى ليا مرايا",
                "يا جمال مرايا العين",
                "خليكى لو هامن تمشى هناديكى",
                "انتى ليا انا ليكى احنا الاتنين قاطعين",
                "تسيبينى اكره حياتى وسنينى",
                "هاتوه ومش هلاقينى اشرب خمور وحشيش.",
                "عمر نظراته كلها على شاهندا فى مرايه العربيه وهى بتغنى وفرحان انه قدر يرجع لها ابتسامتها وفرحتها من جديد وبصوت عالى التفت لشاهندا وقال :",
                "سكر محلى محطوط على كريمه",
                "كعبك محنى والعود عليه القيمه",
                "وتجينى تلاقينى لسه بخيرى",
                "مش هاتبقى لغيرى",
                "ايوا انا غيرى مفيش",
                "وفضلوا على الحال ده لحد ما دخلوا اسكندريه ووصلوا اودام قصر كبير على البحر بطراز جميل يدل على فخامته.",
                "وكان فى الاصل ملك ابوا سميحه وسماح اتجوزت وعاشت فيه بعد موت باباها ومامتها .",
                "الشباب ركنت العربيات ونزل الكل ودخلوا على القصر والشغالين بدؤا يحولوا الشنط لجوا .",
                "__________________________________",
                "ليل من خنقتها مقدرتش ترجع البيت وراحت وفتحت الكشك وده اللى خلى الاسطى حسن يستغرب بس محاولش انه يسألها عن السبب وسابها براحتها .. وكل شويه كان بيروح ويطمن عليها .",
                "الليل كان ليل والاسطى حسن كان خلص شغله هو والصانيعى بتاعه وقفله باب الورشه وبعدها خد بعضه و راح علشان يطمن على ليل اللى كانت سهرانه فى الكشك هى كمان . وكمان علشان يساعدها وهى بتقفله ويوصلها قرب البيت بتاعها لانه كان بيخاف انها ترجع لوحدها فى وقت متأخر زى كدا وخصوصا ان البلد بتاعتها لجوا شويه وبعيد عن الطريق الزراعى ده .",
                "وفعلا قفلوا الكشك والاسطى حسن وقف توكتوك وركب هو وليل لان عربيته كانت فيها مشكله فى الفرامل وسابها اودام الورشه .",
                "وبعد عشر دقايق بالضبط كانوا وصلوا اودام البيت بتاع ليل ونزلت من التوكتوك وشكرت الاسطى حسن وقالت : تعبتك معايا يا عم حسن كتر خيرك يا راجل يا طيب ربنا يديك الصحه .. انا مش عارفه لولا وقفتك معايا دى كنت هاعمل ايه .. ولولا انك بتهون عليا موت ابويا والعيشه المقرفه بتاعتى دى كان زمانى عملت فى نفسى حاجه .",
                "الاسطى حسن : متقوليش كده يا بنتى ابوكى الله يرحمه كان دايما بيوصينى عليكى .. وانا وعدته انى اخلى بالى عليكى .. وبعدين انتى زى بنتى بالضبط يالا يا حبيبتى ادخلى بدل ما الهانم اللى جوا دى تسمم بدنك بكلمتين ملهمش اى لازمه وزمانك تعبانه وعاوزة تستريحى، انتى واقفه طول النهار على رجليكى فى الكشك وبتشوفى طلبات الزباين يالا تصبحى على كل خير واشوفك بكرة باذن الله.",
                "ليل بحب ابتسمت و ردت وقالت : فعلا والله ده انا هلكانه تعب وجعانه نوم .. يالا وانت من اهل الخير يا عم حسن ودخلت على جوا وحسن طلب من سواق التوكتوك انه يمشى بعد ما اطمن انها دخلت على طول .",
                "واول لما ليل دخلت وقفلت الباب وراها اتصدمت لما شافت سعاد واخوها حسان قاعدين بيتفرجوا تانى على التلفزيون وميتين من الضحك .. والدنيا حواليهم زى الزريبه من كتر قشر الفاكهه اللى مرمى فى كل حته وقشر اللب والسودانى كمان وكأنها ليله عيد بالنسبه ليهم .",
                "ليل بتعب وارهاق بصت لهم بقرف وقالت : ايه المزبله اللى انتم قاعدين فيها دى!!",
                "انتم عايشين فى زريبه ولا ايه منك ليه .",
                "ده انتم ولا دم ولا احساس ولا حرمه ميت حتى حرام عليكم .",
                "سعاد مكمله فرجه على التلفزيون وبتضحك هى واخوها وعملت نفسها مش سامعه اى شىء ولا هممها اى حاجه من كلام ليل وبكل بجاحه كمان مدت ايديها لى ليل بشويه لب علشان تقعد معاهم وحسان كمان مد ايده ليها بصباع موز وقشره .",
                "ليل اتعصبت واترفزت من بجاحتهم دى وبكل ما فيها زقت ايديهم هما الاتنين باللب والموز بعيد عنها واللب اتنطر فى كل مكان.",
                "وكمان الموز وقالت : انتم معندكوش دم ليه يا ناس انتم؟ ايه القرف اللى انتم قاعدين فيه ده؟ وكمان معاليين التلفزيون على الاخر وانا ابويا لسه مكملش على موته كام يوم .. يا عالم حرام عليكم اتقوا الله الجيران تقول عليكم ايه .",
                "حسبى الله و نعم الوكيل فيكم، حسبى الله و نعم الوكيل، يارب خدنى وريحنى من القرف ده .",
                "سعاد بكل غيظ وعصبيه قامت وقفت وحطت ايديها فى وسطها وقالت : جرى ايه يا بت انتى مش هاتلمى لسانك الطويل ده شويه ولا ايه؟ ولا تحبى اجيبك من شعرك وامرمط بيكى الارض دلوقتى واخلى اللى مايشترى يتفرج عليكى زى ما بتقولى .. ما اللى يقول يقول انا ميهمنيش حد يا اختى انتى فاهمه ويلا غورى من وشى وغيرى لبسك ده وتعالى لمى الزباله دى كلها وجهزلنا العشاء كمان، ولو مش عاجبك عيشتنا يا ماما الباب يفوت جمل، اللى كان ليكى هنا مات وكنت مستحملاكى علشانه وخلاص اتكل على الله وانا مش عاوزة وجع دماغ كل شويه وحد يقولى اعمل ايه ومعملش ايه، يالا غورى من وشى احسن ويمين الله لا هاقطع جتتك على المساء من كتر الضرب يا ليل",
                "حسان قام وقف وحاول يسكت اخته بس مقدرش عليها فقال : جرى ايه يا سعاد اهدى بقى خلاص ليل اكيد ما تقصدش هى زمانها جايه تعبانه من شغل الكشك ومعرفتش هى بتقول ايه .",
                "ليل بكل عصبيه بصتله بقرف وقالت : لا يا حسان انا اقصد كل كلمه انا قولتها وفعلا انتم معندكوش ريحه الدم ولا بتحسوا اصلا، وانا مش عارفه انت ايه اللى مقعدك هنا مع جوز حريم لوحدهم بعد موت ابويا؟",
                "ما تخلى عندك شويه من الاحمر وتغور مطرح ما جيت يا اخى .. كتكم القرف وراحت على اوضتها ورزعت الباب وراها .",
                "سعاد بكل غيظ كانت عاوزة تروح وراها وتكمل لولا حسان شدها من درعها وقال : ما تتلمى بقى يا شيخه جبتلنا الكلام من حته بت ولا تسوى، وفعلا انا ايه اللى مخلينى قاعد معاكم بقرفكم وخناقتكم وهمكم ده، انا من الصبح هاخد بعضى وارجع على شقتى واتحرقوا انتم الجوز وخد بعضه وفتح باب الشقه وخرج ورزع الباب وراه .",
                "سعاد بكل عصبيه بصت لباب اوضه ليل وقالت : الله ينكد عليكى يا بعيده كنا قاعدين فرحانين وبنضحك وبنهزر وجيتى نكدتى علينا كتك الهم، وراحت على اوضتها واترمت على سريرها جنب عيالها علشان تنام .",
                "وحسان راح قعد وسهر مع صحابه على القهوة وفضل يشرب ويشرب زى ما هو متعود لحد ما بدا يدوخ ويكح جامد من كتر الشرب ودخان الشيشه اللى ملى المكان حواليهم وكان عدى حوالى تلت ساعات والفجر كان قرب ياذن فقام ورجع على البيت تانى ووصل لحد باب الشقه وطلع المفتاح من جيبه وفتح لانه كان معاه مفتاح سعاد ادتهوله من يومين .",
                "واول لما دخل كان المكان هادى والكل نايم .",
                "وعيونه بتلف فى كل حته لحد ما راح لاوضه اخته بشويش واتاكد انها نايمه هى والعيال فخرج براحه وقفل الباب وراه ووقف اودام اوضه ليل وحاجات كتير جت فى دماغه والشيطان بدأ يخيله حاجات مش تمام .",
                "فبدا يقلع القميص اللى كان لابسه وكمان البنطلون والجذمه وبعيون كلها شهوة مد ايده على اوكرة الباب وللاسف مكنش مقفول من جوا وفتح ودخل بكل هدوء وقفل الباب وراه",
                "و......................؟",
                "قرب بشوييييش من السرير اللى كانت نايمه عليه ليل، وبرق بعيونه لما شافها كده وشاف شعرها المفروض جنبها، وكانت لابسه بيجامه نص كم، فقرب بكل هدوء وقعد جنبها براحه على السرير، وفضل يتأمل فيها وفى جمالها وفى حلاوتها اللى مجنناه، ولمح تانى السلسله الصغيرة اللى فى رقبتها على شكل قلب على طول، واللى لبساها من سنين مش بتقعلها خالص، فمد ايده بشويش ولسه هايلمسها",
                "اتفاجأه باليل اللى فتحت عيونها وبرقت واتصدمت لما شافت حسان جنبها",
                "على السرير.",
                "فاصرخت بأعلى صوتها وقالت بتعمل ايه هنا يا حيوااان يا قذر. وصرخت تانى ان حد ينجدها او ينقذها منه .. بس للاسف حسان كان أسرع منها وبسرعه حط أيده على شفايفها علشان متصرخش ومتصحيش سعاد أخته أو تلم الجيران عليهم،",
                "وتفضحه وقال : أهدى يا ليل .. أهدى ارجوكى انا بحبك وهاتجوزك .. أنا بحبك يا ليل بحبك وهاخليكى أسعد واحده فى الدنيا دى كلها .. ليل انا بعشقك ولسه هايمد أيده علشان يقطع البيجامه اللى كانت لبساها من عليها لانه مكنش فى وعيه.",
                "ليل زقته جامد وشتمته وهو أقرب أكتر وأكتر وشدها من شعرها وكان عاوز يبوسها بالعافيه لحد ما قدرت ليل انها تذقه بعيد عنها",
                "وقالت : أبعد يا حيوان .. أبعد يا قذر بعيد عنى اتقى الله .. الحقوووووونى",
                "الحقونى .",
                "وهو ما صدق انه يمسكها ويتملك منها وحاول يضمها لحضنه ويبوسها وهى تصرخ وكل ما تصرخ يحاول يكتم بوقها بأيده .",
                "لحد ما ليل لمحت أقرب حاجه ليها و كانت جنبها على الكوميدينو هى الفازه فامسكتها بسرعه وبعزم ما فيها ضربته على راسه اكتر من مرة لحد ما سابها غصب عنه وغرق فى دمه .",
                "حسان بصدمه أول لما شاف الدم نازل من رأسه بصلها بكل غيظ وقال : أنتى عملتى أيه يا مجنونه ووقع عليها ووقعوا هما الاتنين على الارض .",
                "وقبل ما ليل تنطق كان حسان غرقان فى دمه وفقد الوعى .",
                "وكل ده وسعاد نايمه هى وعيالها ومحدش حس بيها خالص ولا بتوسلاتها أو أى حد يلحق ينقذها من الكلب ده .",
                "فقامت ليل بسرعه من الارض وذقته بعيد عنها وهى بترجف من كتر الخوف والرعب اللى شفته ودقات قلبها السريعه وحاولت تتمالك نفسها على اد ما تقدر لما شافت الدم مغرق الدنيا خالص وحسان مش بيتحرك . فاشدت عبايه سوده من بتوعها ولبستها وبسرعه خرجت من اوضتها ومن الشقه كلها ودموعها مغرقه وشها.",
                "اول لما خرجت من البيت كله فضلت تجرى وتجرى فى الشارع زى المجنونه مش عارفه راحه فين بس المهم أنها تبعد على أد ما تقدر عن المكان ده كله .. الشوارع كانت فاضيه وضلمه وصوت الكلاب كان بيرعبها ويخليها تزود سرعه جريها أكتر وأكتر، لحد ما لقت نفسها من كتر الجرى وصلت لبيت الاسطى حسن .",
                "وقربت من الباب وفضلت ترن فى الجرس علشان حد ينقذها بسرعه .",
                "ولحسن الحظ الاسطى حسن كان بيصلى الفجر، واستغرب جدا وهو بيصلى لما سمع صوت الجرس والخبط اللى على الباب ده وفى توقيت زى كده، فسلم من الصلاه وقام من على المصليه وهو بيقول .. استرها يارب استرها يارب .",
                "حاضر يا اللى بتخبط انت ميييين!؟",
                "ووصل للباب وفتح بالمفتاح وأتصدم أول لما شاف ليل اودامه بالمنظر ده!! لييييييل",
                "وللأسف ليل من كتر خوفها والجرى اللى جريته اول لما حسن فتح الباب وقعت على الأرض واغمى عليها .",
                "الاسطى حسن بصدمه وبقلق قال!! لييييل ليل .. مالك يا بنتى .. قومى وفوقى .. الحقينى يا أم أيه .. الحقينى بسرعه .",
                "وجت مراته بسرعه وهى مخضوضه وبتقول .. فى ايه؟ ومين اللى واقعه على الارض دى يا حاج؟",
                "الاسطى حسن بتوتر رد وقال : مش وقته يا أم أيه المهم ساعدينى أشيلها انا وانتى لجوا .",
                "وفعلا فى ثوانى شالوها مع بعض هما الاتنين ورفعوا ليل من على الارض ودخلوا بيها على اقرب سرير فاضى .",
                "حطوها بشويش وغطوها بالكابرته وبسرعه أم أيه راحت ناحيه التسريحه اللى فى الاوضه وجابت ازازة برفان من بتوع الاسطى حسن علشان يقدروا يفوقوها وفعلا بعد كذا محاوله بدأت ليل تفتح عيونها بشويش فطلب الاسطى حسن من مراته انها تعمل بسرعه كوبايه ليمون لى ليل .",
                "وفعلا قامت أم أيه وهى مش مستوعبه اللى بيحصل اودام عنيها وبتناجى ربنا وبتدعيه أنه يسترها على البنت اليتيمه دى، وبسرعه راحت على المطبخ علشان تجهز كوبايه الليمون .",
                "ليل أول لما فتحت عيونها وشافت الاسطى حسن اودامها عيونها دمعت وبدات تعيط جامد وبدات تقول .. سيبنى .. سيبنى .. سيبنى يا ......",
                "الاسطى حسن بتأثر وخوف على منظر ليل وحالتها قال : أهدى يا بنتى.. أهدي يا ليل متخافيش يا بنتى انا عمك حسن .. أيه بس اللى حصلك؟ ومين عمل كده فيكى وخلاكى تخرجى فى الوقت ده وبالمنظر ده؟",
                "أهدى يا بنتى أنا جنبك متخافيش يا حبيبتى.",
                "ليل بدأت تهدى خالص أول لما اطمنت وحست بخوف وقلق الاسطى حسن عليها وفضلت تتلفت حواليها وافتكرت الحيوان حسان وهو عاوز يتهجم عليها فقالت بخوف ورعب : الحيوان .. الحيواااااان ودموعها كانت مغرقه وشها وصعبت على الاسطى حسن جدا وفضل يهديها ويطمنها لحد ما وصلت أم أيه وهى جايبه كوبايه الليمون .",
                "ومد أيده ليها وخد منها الكوبايه وقعد جنب ليل على السرير وحاول يشربها بشويش الليمون .",
                "هى رفضت فى الاول بس بعد محيلات الاسطى حسن ليها وكمان مراته قعدت ليل نصف قاعده وحاولت تتمالك اعصابها وتمسك كوبايه الليمون .. بس للأسف ايديها كانت بترجف من كتر الخوف والتوتر والرعب اللى هى شافته .",
                "فقعدت جنبها أم أيه بكل حنيه ومسكت منها كوبايه الليمون وبدأت تشربها واحده واحده .",
                "لحد ما هديت خالص ورجعت انكمشت فى نفسها زى الاطفال ونامت وغطاها الاسطى حسن وخرج هو ومراته من الاوضه .",
                "أم أيه باستغراب بصت لجوزها وقالت .. هو فى أيه؟ وايه اللى عمل فيها كده؟ وخلاها تخرج من بيتهم فى وقت زى ده؟",
                "الاسطى حسن اتنهد وبكل استغراب رد وقال : العلم علمك يا ام ايه!! نسيبها تستريح من اللى هى شافته ومرت بيه ولما تفوق وتصحى نبقى نسألها حصل أيه بالضبط؟ ولو اللى فى دماغى صح .. أنا اللى هاجيب لها حقها من الحيوان ده، اللى لا يعرف لا دين ولا ضمير ولا عشرة ولا حلال ولا حرام أبدا أبدا .",
                "قومى نامى أنتى واستريحى وانا هاكمل الصلاه واحصلك كمان شويه .",
                "وفعلا قامت أم أيه وسابت الاسطى حسن يكمل الصلاه اللى كان قطعها لما سمع رن الجرس .",
                "__________________________________",
                "النهار كان بدأ يطلع وكل اللى فى القصر صحيوا علشان يجهزوا نفسهم ويروحوا يزورا المقابر بتاعه العيله ويقروا الفاتحه لجد زين .",
                "سميحه وسماح كانوا قاعدين تحت وبيجهزوا حاجات ياخدوها معاهم المقابر .",
                "عمر وشاهندا كانوا صحيوا من بدرى ونزلوا كمان البحر ولعبوا شويه .",
                "أما زين بقى كان يادوبك لسه خارج من الحمام بعد ما خد دوش سريع ولبس قميصه وبنطلونه وسرح شعره وحط برفانه وقرب من الشباك اللى فى الاوضه وشاف المنظر الجميل للبحر وكمان شاف عمر وشاهندا وهما قاعدين يلعبوا بالرملة زى الاطفال الصغيرة .",
                "وبعدها نزل على تحت وصبح على مامته وخالته .",
                "زين بابتسامه بسيطه زى عاويده : صباح الخير يا حلوين .",
                "سميحه بحب وحنيه ردت وقالت : صباح النور يا حبيبى .. طولت يعنى فى النوم شويه النهارده، ده عمر وشوشو من أول ما طلع النهار وهما على البحر .",
                "سماح بابتسامه جميله ردت وقالت : والله يا سميحه يا أختى شاهندا كانت عاوزة تصحى زين من بدرى علشان يروح معاهم على البحر وأنا اللى مردتش، وقولت أنه زمانه تعبان من السفر سيبيه براحته شويه وعوضوها يوم تانى كلكم .",
                "زين رد على خالته وقال : نعوضها تانى أيه بس يا خالتو، إحنا أول لما نوصل من المقابر هاوصلكم وأرجع أنا على القاهرة على طول .. عندى شغل كتير مهم .. وعمر لو عاوز يفضل مع ماما خليه ويبقوا يرجعوا براحتهم لكن أنا استحاله أقعد .",
                "سميحه باستغراب!! معقول يا زين هاتمشى كده على طول .. ده إحنا لسه واصلين إمبارح يا حبيبى وملحقناش نقعد مع بعض .. ولا نغير جو يومين تلاته على البحر كلنا زى ما اتفقنا .",
                "زين اتنهد وقال : يا ماما أنا بقول أنا اللى راجع على القاهرة، وخليكم براحتكم يومين تلاته اسبوع زى ما تحبوا .. لكن أنا ورايا شغل كتير وحضرتك عارفه إنى مش بقدر أقعد هنا أكتر من يوم واحد أو يومين بالكتير .",
                "سميحه عملت زعلانه وبحزن بصت لأختها وقالت : ما تقوليلوا حاجه يا سماح عجبك كلامه ده يعنى .. هو كان لحق يستريح من مشوار إمبارح ويقولى أرجع تانى على القاهرة النهارده .",
                "سماح ردت على سميحه وقالت .. يا أختى يا حبيبتى هو أنا برضه اللى هاقولك دماغ زين عامله ازاى .. أنا عرفاه وحفظاه أكتر منك يا سميحه .. سيبيه براحته يا حبيبتى . متضغطيش عليه، مع إنى والله نفسى يفضل قاعد معانا هنا كتير أسبوع أسبوعين شهر ونرجع زكرياتنا كلنا هنا وهما صغيرين .. لكن هو عارف ظروفه كويس أوى ومش عاوزة أضغط عليه، بس علشان خاطرى قضى معانا النهارده وأمشى براحتك آخر الليل حتى يكون الجو اتعدل شويه يا حبيبى .",
                "زين أبتسم لخالته وقال : حاضر يا خالتوا اللى تؤمرى بيه، شوفتى يا ست ماما .. موحه حبيبتى فهمانى وعارفه دماغى كويس أوى ازاى أكتر من حضرتك .",
                "سميحه بغيظ عملت نفسها زعلانه وردت وقالت : ماشى يا أستاذ زين، انتم كده على طول مع بعضكم وفعلا كتير بحس إن سماح عرفاك أكتر منى أستريحت دلوقتى .",
                "زين قرب من مامته ومد ايده ليها وباس ايديها وقال : يا حبيبتى يا روح قلبى ربنا يخليكم ليا انتم الاتنين بس فعلا والله يا ماما عندى شغل كتير وعمر زى ما انتى شايفه اهو مش فالح غير فى لعب العيال بتاعه ده والف والسهر وسايب الشركه كلها على اكتافى .. علشان خاطرى متزعليش نفسك .",
                "سميحه : خلاص يا حبيبى مش زعلانه المهم تقعد وتتغدا معانا وتسافر بعدها زى ما إنت عاوز .",
                "دخل عمر وشاهندا من بره وبصوت عالى بيقول : جايبين سيرتى ليه يا بشر .. اعترفوا فى ايه وبتتكلموا عليا ليه؟",
                "سميحه بصتله من فوق لتحت واتصدمت من منظره اللى كان متبهدل جدا وكان لابس شورت وتيشيرت كت وكاب على راسه وكان جسمه كله رمله من الشاطىء .",
                "فضحكت سميحه وبصت لزين وقالت : عندك حق والله يا زين، مش فالح غير فى لعب العيال الواد ده، ومش هايعقل ابدا .",
                "الكل فضل يضحك لحد ما وصلت الشغاله وبلغتهم ان الفطار جاهز .",
                "وطلع عمر هو وشاهندا على اوضهم وخدوا شور وغيروا لبسهم ونزلوا وقعد الكل وفطروا مع بعض فى جو عائلى جميل .",
                "تليفون سميحه رن ومسكته وابتسمت اول لما شافت إسم المتصل وردت وقالت : عمى حبيبى اللى وحشنى جدا ونفسى اشوفه والله.",
                "الحاج صفوان عم سميحه رد وقال : بنت اخويا الغالى، كيفك يا سميحه وكيف عيالك وسماح وبنتها وحشتونا أوى أوى .",
                "سميحه بفرحه ردت وقالت : وأنت كمان والله يا عمى وحشتنى جدا، والحاجه أنعام كمان وحشتنى ونفسى أشوفها .",
                "وازى صلاح وعصام وحسين والاحفاد كلهم .. وحشونى والله يا عمى صفوان ونفسى اشوفهم .",
                "الحاج صفوان رد وقال : وأنتم والله يا سميحه يا بنتى وحشتونا كتير .. ولولا المشوار بعيد وانا تعبان شويه كنت جيت النهارده وحضرت معاكم زكرى أخويا المرحوم .",
                "بس أوعدك صحتى تتحسن شويه واجيب بعضى وأجى على طول وأطمن عليكم .",
                "سميحه : الف سلامه عليك يا عمى وربنا يديك الصحه وطوله العمر ويخليك لينا سلامى للحاجه أنعام وكل اللى عندك .",
                "الحاج صفوان : يوصل يا سميحه يا بنتى سلمى على كل اللى عندك : وأنا كام يوم كده وأجيلكم بنفسى وأطمن عليكم .",
                "سميحه : باذن الله يا عمى، وقفلت مع عمها الحاج صفوان كبير عيله السيوفى فى اكبر محافظات الصعيد .",
                "سماح ابتسمت وقالت : فيه الخير عمى صفوان والله مفيش سنويه تعدى لبابا من غير ما يجى أو على الأقل يتصل بينا ويطمن علينا يعرف فى الاصول جدا اذا كان هو او الحاجه أنعام مراته ولا عياله .",
                "وحشونى والله كلهم وبالذات الواد \"عدى\" أبوا لسان طويل ده وبصت على عمر وقالت : عمر وعدى دول زى بعض بالضبط هزار وضحك ومقالب تموت من الضحك .",
                "سميحه ابتسمت وردت وقالت : تعالوا نروح نزورهم ونقعد عندهم كام يوم لأنهم فعلا وحشونى انا كمان وبالذات جو الصعيد الجميل .",
                "والسرايه اللى ياما لعبنا وجرينا فيها من وأحنا صغيرين .",
                "خلصوا كلامهم وقاموا بعد ما فطروا ركبوا عربياتهم وراحوا على المقابر .",
                "__________________________________",
                "وعند سعاد فى الشقه كانت يادوبك لسه صاحيه من النوم الضهر وعيالها لسه نايمين جنبها .. فقامت وراحت على الحمام واتشطفت وغسلت وشها وخرجت واتفاجأت لما شافت اوضه اخوها مفتوحه وهو مش نايم على سريره اصلا من باليل .",
                "وخرجت وشافت باب اوضه ليل مفتوحه فقربت منها واتصدمت اول لما شافت حسان نايم على الارض وغرقان فى دمه .",
                "وبصرخه جامده قالت .. ياااااااا مصيبتى .. وجريت على أخوها وفضلت تفوقه لحد ما فتح عيونه وشاف سعاد اودامه وفضل يدور على ليل ويقول .. هى فين؟ لييييييل فين؟ هى فين؟",
                "سعاد بصدمه وقلق وخوف على منظر أخوها اللى غرقان فى دمه وجسمه اللى عريان يادوبك لابس شورط ردت وقالت : أوعى تقول ان البت ليل هى اللى عملت فيك كده نهارها اسود؟",
                "حسان قام واتعدل ومسك دماغه مكان الخبطه وقال : اااه هى اللى عملت فيا كده وأنا مش هاسيبها غير لما آخد اللى أنا عاوزه منها برضاها بقى غصب عنها خلاص مش هاتفرق معايا بنت اللذينه دى .",
                "سعاد بصدمه ردت وقالت : يا خبتك يا أخويا يا خبتك .. أنت أيه أصلا اللى دخلك ليها أوضتها يا مجنون أنت لحد ما عملت فيك كدة، مش قادر تاخد إللى أنت عاوزه خده منها برضاها واعدل دماغها بكلمتين بدل ما تعلم عليك بالمنظر ده كده، وكويس انها ما صرختش ولمت الناس علينا، وبعدين هى غارت فين البنت دى دلوقتى؟ إياك متكنش راحت تبلغ عنك وتخلى الحكومه تيجى تخدك .",
                "حسان بخوف بصلها وقال : انتى بتقولى ايه .. تبلغ الحكومه عنى .. دى مجنونه فعلا وتقدر تعملها .. انا هاقوم امشى من هنا بسرعه واروح استخبى شويه عند اى حد من المقاطيع صحابى .. سلام يا اختى .. سلام يا سعاد .. وانا هاعدى كام يوم كده لحد ما الدنيا تهدى وهابقى ارجع .. المهم انتى متقوليش انا روحت فين لاى حد حتى لو الحكومه نفسها سألتك عنى .. سلام يا أختى .",
                "سعاد ردت وقالت : البس هدومك الأول يا منيل أنت هاتخرج الشارع بمنظرك ده، وأبقى طمنى عليك بالتليفون وعدى على الصيدليه يخيطولك دماغك دى .",
                "حسان : ماشى ماااشى المهم متنسيش أنتى متعرفيش أنا فين ولا روحت فين .",
                "سعاد ردت وقالت : متخفش يا أخويا يالا روح بسرعه على الصيدليه بدل ما دمك يتصفى وأنا هاضبط كل حاجه هنا متقلقش .",
                "وفعلا لبس حسان هدومه بسرعه وخرج من الشقه .",
                "وعند الاسطى حسن فى بيته، أم أيه كانت صحيت وجهزت الفطار لجوزها اللى فضل طول الليل قاعد قريب من الأوضه اللى نايمه فيها ليل من كتر خوفه عليها، وكمان لعيالها وكمان علشان ليل اللى لحد دلوقتى كانت لسه نايمه ومش حاسه باللى بيحصل حواليها .",
                "وكانت أم أيه تدخل كل شويه تطمن عليها بنفسها بعد ما طلب منها حسن أنها تخلى بالها منها لانها بنت صاحب عمره اللى كان بيعتبره أخ ليه ومهما كان هى بنت يتيمه وملهاش حد خالص غيرهم .",
                "أم أيه بكل حنيه قالت : أنت برده هاتوصينى على ليل يا أبوا أيه!! دى زى بناتى بالضبط وصعبانه عليا جدا .",
                "الاسطى حسن قال : فيكى الخير يا أم أيه ربنا يخليكى لينا يارب ويسترها على ولايانا .",
                "وكل شويه كانوا بيدخلوا ويطمنوا على ليل",
                "وفضلوا أنهم يسيبوها تنام براحتها ولما تصحى ميحولوش يسألوا عن اللى حصل معاها غير لما تهدى خالص وتحكى هى بنفسها ليهم .. وشويه واتجمعوا وقعدوا كلهم وفطروا وبعدها نزل الاسطى حسن على ورشته وأكل عيشه .. بعد ما وصى تانى مراته وبنته أيه على ليل .",
                "__________________________________",
                "عدى كذا ساعه وزين بدأ يجهز شنطته علشان زى ما وعد خالته ومامته انه هايتغدى ويسهر معاهم وآخر الليل يرجع على القاهرة .",
                "وعمر طلع على اوضته ينام شويه لانه صحى من بدرى هو وشاهندا ونزلوا البحر ده غير مشوار المقابر.",
                "وشاهندا كانت قاعده فى جنينه القصر بتقرأ روايه رومانسيه ومندمجه فيها جدا .",
                "أما سميحه وسماح فكانوا قاعدين مع بعض بيجهزوا شنط كتير هايوزعوها على الفقراء والمحتاجين على روح والدهم بمناسبه ذكراه وطلبوا من السواق انه يوصلهم هو بنفسه .",
                "وكمان وهما راجعين من المقابر راحوا دار الايتام اللى كان بيمتلكها جوز سماح قبل ما يتوفى وبعد وفاته سماح تولت المهمه دى وكملت المسيرة فراحوا ووزعوا هدايا كتير ومبالغ ماليه على الأطفال .",
                "وفى بيت الاسطى حسن ليل كانت بدأت تفوق وفتحت عنيها واستغربت المكان اللى هى موجوده فيه لحد ما بدأت تفتكر كل اللى حصل وقذارة حسان معاها .",
                "فقامت من السرير وحست بوجع شديد فى جسمها فاتنهدت جامد ولمت شعرها بالتوكه وقربت من باب الاوضه وفتحت وخرجت. وأول لما خرجت أبتسمت لما شافت مرات الاسطى حسن قاعده على سجاده الصلى وبتصلى وبتدعى ربنا بكل خشوع، وكانت عبير قاعده بتتفرج على التلفزيون .",
                "الاسطى حسن كان عنده بنتين (أيه وعبير)",
                "ايه كانت طالبه فى آخر سنه فى كليه الاداب وكانت جميله وقلبها أبيض وبتحب ليل وكانت ساعات بتشوفها فى الكشك عند ورشه باباها .",
                "أما عبير كانت فى الفرقه التالته كليه تجارة . جميله جدا وبسبب جمالها ده للأسف خلاها شخصيه متكبرة ومغروة، ولو صادفت وراحت لباباها الورشه وقابلت ليل تتجاهلها تماما .",
                "عكس ليل اللى كانت بتحبها هى وأيه جدا وبتعتبرهم زى اخواتها بالضبط .",
                "ليل ابتسمت لعبير وقالت : صباح الخير .",
                "عبير كانت فاتحه موبيلها ومشغوله بيه وقالت بمنتهى الرخامه : اهلا .",
                "ليل بخجل ابتسمت ابتسامه بسيطه وقالت : اذيك يا عبير أخبارك أيه يا حبيبتى؟",
                "عبير بمنتهى قله الذوق ردت وقالت : كويسة وقامت وقفت ودخلت على أوضتها وقفلت الباب وراها .",
                "أم أيه كانت خلصت الصلى وقامت وبكل حنيه وطيبه ابتسمت لي ليل وقالت .. اهلا يا ليل يا حبيبتى نورتينا والله، ويارب تكونى عرفتى تنامى كويس من صوت التلفزيون تعالى اتفضلى يا بنتى اقعدى البيت بيتك يا حبيبتى وثوانى ويكون الفطار جاهز .",
                "يااا أيه .. يا أيه.. ليل صحيت تعالى اقعدى معاها لحد ما أجهز الفطار.",
                "ليل بكل خجل وكسوف ردت وقالت : ما تتعبيش نفسك يا خالتى أنا مش جعانه والله .",
                "أيه كانت فتحت باب اوضتها وخرجت وجريت على ليل بكل حب وقالت : أخير يا لولو صحيتى، متعرفيش أنا فرحت أد إيه لما صحيت من النوم وعرفت أنك عندنا البيت كله نور بيكى يا حبيبه قلبى.",
                "ليل ابتسمت وقالت : اهلا بيكى يا أيه والبيت منور بصحابه، أنا أسفه لو كنت عملت ليكم اى إزعاج .",
                "أم أيه بعتاب ردت وقالت : أخص عليكى يا ليل أنتى زى بنتى بالضبط والاسطى حسن عمك وبعدين إزعاج أيه اللى بتقولى عليه يا حبيبتى بس .. أنتى تنورينا فى أى وقت.",
                "قومى يا حبيبتى ادخلى واتشطفى كده وخديلك دوش وأيه هاتجبلك لبس من عندها عقبال لما أروح أنا واجهزلكم الفطار انتى وأيه لانها مرديتش تفطر لما عرفت انك لسه نايمه .",
                "أيه بحب وطيبه ابتسمت وقالت : آه يالا يا لولو ادخلى على الحمام وخدى شاور سريع وأنا هاجبلك أحلى بيجامه عندى ونقعد نفطر مع بعض لانى ميته من الجوووووع .",
                "وبعدها نقعد أنا وانتى ونحكى كل اللى عندنا .",
                "إحنا بقالنا فترة كبيرة مقعدناش مع بعض وحكينا ويادوبك لسه راجعه امبارح من عند خالى روحت اشوفه واطمن عليه .",
                "واعذرينى انى مكنتش معاكى ساعه وفاه عم عبد الرحمن ربنا يرحمه .",
                "ليل اتنهدت وقالت : ربنا يرحمه والف سلامه على خالك، واتنهدت جامد وقالت انتى متعرفيش انا اتكسرت ازاى من بعده يا أيه وحسيت فعلا إنى يتيمه من غيره .",
                "أيه بحزن : الله يكون فى عونك حبيبتى المهم قومى ادخلى الحمام وبعدين نتكلم .",
                "وفعلا دخلت ليل الحمام وشويه وخرجت بعد ما اتشطفت واتوضت وبكل خجل قربت من المطبخ اول لما سمعت صوت أيه وأمها بيهزروا فابتسمت وقالت : تحبى اساعدك يا خالتى فى اى شىء .",
                "أم أيه بكل حنيه ردت وقالت : تعالى يا ليل يا حبيبتى تعالى ادخلى، انتى من هنا ورايح زي أيه وعبير بناتى بالضبط ومش عاوزاكى تحسى ابدأ انك غريبه فى وسطنا، أنتى متعرفيش أمك الله يرحمها كانت غاليه عندى أد إيه.. كانت ونعم الناس الطيبين والحنينين وصحبتى كمان وياما كنا بنقعد مع بعض أنا وهى ونحكى كتييير وابوكى كمان عمك حسن كان بيعتبره زى أخوه بالضبط الله يرحمه .",
                "ومن هنا ورايح اعتبرى البيت بيتك يا حبيبتى .",
                "أيه بهزار بصتلهم هما الاتنين وقالت : مش يالا بقى يا جماعه انا ميته من الجوع حرام عليكم يالا يا ست ليل الاكل هايبرد وانتى لو فضلتى تسمعى لأمى من هنا لبكرة مش هاتبطل كلام .",
                "ليل ابتسمت وأم أيه بغيظ بصت لبنتها وقالت : اه يا مقصوفه الرقبه، كده برضه يا أيه، يعنى انا رغايه .. انا هاسمحك بس المرة دى علشان خاطر ليل يالا خدوا بعضكم وروحوا على التربيزة وافطروا يا حابيبى وانا هاعمل لكم الشاى .",
                "وفعلا راحت أيه وليل على التربيزة وقعدوا يفطروا ولأول مرة من سنين طويله تحس ليل انها فى وسط عيله وكمان حست بالامان والطيبه والحنيه اللى افتقدتهم من ساعه موت أمها وزادت كمان أكتر بموت أبوها .",
                "الوقت عدى وأم أيه حتى أيه نفسها محاولوش يسألوا ليل عن اللى حصل معاها وخلاها تيجى وش الفجر عندهم وهى بالحاله دى وكانوا دايما بيحاولوا انهم يخرجوها من الحزن والخوف والشعور باليتم اللى كانوا فى نظرة عيونها .",
                "لكن للاسف نظرات عبير ليها كانت مختلفه وده اللى كان مخليها محرجه ومكسوفه وكان محسسها انها ضيفه تقيله .",
                "أيه وليل كانوا قاعدين مع بعض وبيتكلموا عن دراسه أيه فى الكليه ومشروع التخرج بتاعها وعن حلم ليل اللى متحققش بعد الثانويه العامه انها تدخل كليه الاعلام وتبقى صحفيه كبيرة رغم تفوقها وحصولها على مجموع كبير جدا بس للأسف مقدرتش تكمل فى الظروف اللى كانت عايشه فيها مع سعاد، وفضلت أنها تساعد أبوها فى الكشك، وفجاه تليفون أيه رن فاستأذنت أنها تقوم ترد على زميليتها فى الشباك لان شبكه المحمول وحشه جدا عندهم .",
                "فقامت وسابت ليل لوحدها وسط احلامها اللى مقدرتش تحققها وفاقت على صوت عبير العالى وهى بتتكلم مع أمها فى أوضتها بخصوص ليل .",
                "عبير بقله ذوق علت صوتها بقصد وقالت : بقولك أيه يا ماما الشقه مش واسعه للدرجه دى علشان تسيبى لست ليل هانم أوضه لوحدها وأنا مش هاسيب سريرى ولا اوضتى لاى حد، عاوزة تنوميها نوميها فى أى حته تانيه غير اوضتى او تنام هى مع أيه فى اوضتها مش ست أيه بتحبها أوى كده تشيلها هى بقى لكن خروج من اوضتى مش هاخرج .. ليل دى انا مش بطيقها اصلا ولا بحبها ولا عمرها نزلت من زورى .",
                "فافكك منى بقى ومتجبيش سيرة انى اسيب اوضتى دى لحد .",
                "ام أيه بخجل زعقت لبنتها وقالت : وطى صوتك يا بنتى عيب عليكى كده لا ليل تسمعك، اخس عليكى أخس طول عمرك بت حقوده وغلاويه ومش بتحبى ليل ابدا .. حرام عليكى دى بقت يتيمه وملهاش حد غيرنا ويا عالم سعاد مرات ابوها عملت فيها ايه وخلتها تخرج وش الفجر من الشقه بالمنظر ده .",
                "( أرحم ترحم )يا عبير واتقى الله يا بنتى وتعالى على نفسك شويه علشان خاطر ابوكى حتى انتى عارفه هو بيحبها اد أيه وكان بيعتبر عمك عبد الرحمن زى اخوه .",
                "عبير ردت وقالت : بقولك إيه يا ماما انا قولت اللى عندى واياك اشوفها دخلت اوضتى ونامت فيها وسابت امها وخرجت بكل غضب وراحت على اوضتها ورزعت الباب وراها .",
                "الام اتنهدت جامد وقالت : ربنا يهديكى يا بنتى انا مش عارفه بس طالعه قلبك اسود كده لمين .. لا حول ولا قوة الا بالله .",
                "وخرجت من اوضتها وراحت تشوف أيه وليل وخافت لا يكون حد فيهم او ليل بالذات سمعت صوت عبير وهى بتزعق جوا .. بس للاسف ملقتش ليل قاعده مكانها وفضلت تدور عليها فى الشقه كلها وبصوت عالى .. يا أيه .. ياااا أيه الحقينى يا بنتى ليل فين؟ ليل فيييين؟",
                "ليل للاسف كانت سمعت كل الكلام بتاع عبير مع أمها ودموعها نزلت وفى ثوانى لبست عبايتها وخدت طرحتها ونزلت بشويش من غير ما اى حد يحس بيها نهائى منهم .",
                "وفضلت ماشيه كتير مش عارفه تروح فين ولمين؟ اتاكدت فى اللحظه دى فعلا انها وحيده ويتيمه وملهاش حد ابدا فى الكون ده كله .",
                "فكرت انها ترجع بيت ابوها وتعيش مع سعاد واخوتها وتستحمل كل شىء وتوقف حسان ده عند حده وتطرده من الشقه .. لكن رجعت فى كلامها لما افتكرت كل اللى هو عمله معاها وخافت اكتر واكتر ولغت فكرة رجوعها تانى لبيت ابوها .. فارفعت عيونها للسماء",
                "وقالت : ماليش غيرك انت يااااارب اقف معايا وارحمنى من العذاب اللى انا فيه ده يااارب .",
                "وكملت طريقها وفضلت ماشيه كتير والدنيا بدأت تليل لحد ما لقت نفسها وصلت عند المقابر .. هل المكان ده هو الوحيد اللى رجلها جابتها عنده بالصدفه؟ ولا يمكن علشان روح أبوها وأمها موجوده فيه؟ ولا علشان هدوء المكان وبعده عن الناس ومشاكلهم جبها لحد هنا!!",
                "فاسألت نفسها كتير وقربت من تربة أبوها وأمها وقعدت اودامها وفضلت تدعى ليهم بالرحمه وتتكلم معاهم كانهم معاها وكمان تشتكى وجعها بكل حزن ووجع والحاله اللى بقت فيها من بعدهم وكانت ميته من العياط ومدت ايديها على السلسله اللى فى رقبتها اللى كانت بتاعه مامتها واللى باباها لبسها ليها من بعد موت أمها ووصى ليل إنها متقلعهاش ابدا من رقبتها لانها من ريحه امها الله يرحمها، ومن كتر الدموع والحزن غمضت عيونها ونامت اودام التربة من غير ما تحس او لانها اطمنت وحست بالامان لمجرد انها حاسه بوجودها قرب أبوها وأمها .",
                "______________________________",
                "وفى اسكندريه زين كان معاه تليفون مهم وبعد ما خلصه راح لعمر وبلغه انه لازم ينزل معاه على القاهره لان فى اجتماع مهم فى الشركه الصبح بدرى مع المؤلف بتاع السيناريو الجديد ولازم يكون موجود بداله معاهم لانه عنده محاضرة مهمه فى الكليه ومش هايقدر يحضر الاجتماع ده .",
                "عمر بعد ما زين خلص كلامه بصله برخامه وقال .. يا سلام ما انت كنت هاتحضر الاجتماع بنفسك ايه اللى جد فى الموضوع يعنى وشقلب الدنيا كده وطلعت ليك منين المحاضرة بتاعه الكليه دى بس يا عم زين .",
                "زين بكل برود رد وقال .. لسه عميد الكليه بنفسه مكلمنى على الموبيل وبلغنى بكده وان رئيس الجامعه بنفسه هايكون موجود فى الكليه .. وبعدين كفياك كده يا عم عمر ورانا شغل كتير الفترة الجايه دى وعاوزك تفوق شويه لنفسك وتسيبك من لعب العيال ده وتكون معايا .. انت هنا من امبارح اهو وغيرت جو ولو عاوز ترجع تانى ابقى ارجع بعد ما تحضر الاجتماع .",
                "او شوف ماما لو هاتفضل قاعده كام يوم مع خالتو ابقى تعال وخدها يا عم الرايق انت .",
                "وكمان علشان نقدر نجهز ونستعد هانعمل ايه فى الفيلم الجديد .",
                "سميحه جت على صوت عيالها وبصت لهم باستغراب وقالت .. جرى ايه يا ولاد صوتكم عالى كده ليه !! فى ايه فهمونى !!",
                "عمر بمسكنه وحزن بصلها وقال .. البيه ابنك عاوزنى ارجع معاه على القاهرة قال ايه عنده محاضرة مهمه من بدرى فى كليه الاعلام وعاوزانى احضر انا بداله الاجتماع بتاع المؤلف ومدير اعماله بخصوص السيناريو الجديد .",
                "سميحه اول لما فهمت الموضوع ردت وقالت .. انت عارف زين كويس يا عمر وعارف ان الشغل اهم حاجه عنده .. وبعدين ما كان هايسيبك معايا هنا كام يوم ويرجع هو لوحده على القاهرة .. لكن بدام جاله محاضرة فى الكليه ومهمه كمان يبقى تعال على نفسك شويه يا عم عمر وارجع على القاهرة مع زين ويا سيدى يومين تلاته وهاترجع علشان تاخدنى .",
                "عمر برخامه بصلهم هما الاتنين وقال .. دافعى يا اختى دافعى عن حبيب قلبك .. وبص لزين وقال ماشى يا استاذ زين هاتمشى امتى علشان اطلع اجهز هدومى.",
                "زين رد وقال .. نصف ساعه بالضبط وهاكون ماشى بعربيتى .. واعمل حسابك انك هاتسيب عربيتك هنا مش معقول يعنى هاترجع لوحدك وانا لوحدى كل واحد بعربيته .",
                "عمر باستغراب .. يا سلام ولما ارجع بعد كام يوم علشان اخد ست الكل هاجى ازاى يا زكى انت؟",
                "زين ابقى ارجع بالطيارة يا بيه وبص فى ساعته وقال .. النصف ساعه بقت تلت ساعه .. انجز ويالا هات شنتطك وتعال مستنيك تحت يا استاذ .",
                "_________________________________",
                "وفى مكان تانى خالص فى قريه من قرى الصعيد العريق وبالتحديد فى سرايه كبيرة وعاليه ملك الحاج صفوان السيوفى كبير القريه وكمان عايش فيها عياله التلاته واحفاده كلهم .",
                "كان قاعد الحاج صفوان وبيتكلم هو والحاجه انعام مراته عن سنويه اخوه اللى كانت النهارده وللاسف مقدرش يروح زى كل سنه ويحضر مع بنات اخوه اليوم ده علشان التعب اللى ماسكه بقاله كام يوم .",
                "وكمان بلغها انه اتصل بسميحه بنت اخوه من بدرى قبل ما يروحوا على المقابر وسلم عليها واطمن منها على عيالها واختها سماح .",
                "الحاجه انعام بكل طيبه ردت وقالت : تعيش",
                "وتفتكر يا حاج .. ربنا يرحمه ويغفرله هو وجميع موتانا يارب .. كان ونعم الناس هو ومراته ام سميحه الله يرحمها ومهما تعدى السنين لا يمكن يقدروا ينسوهم .. ولولا اللى حصل لبنتهم هدى زمان جايز كان زمانهم عايشين فى وسطنا دلوقتى .",
                "الحاج صفوان رد وقال : مالوش لازمه الكلام ده دلوقتى يا حاجه الله يخليكى وبلاش نقلب فى القديم .. كله نصيب وقدر ومكتوب محدش بأيده اى شىء .",
                "الحاجه انعام اتنهدت وقالت : اللى تشوفه يا حاج فعلا بلاش نقلب فى القديم وربنا يرحمهم كلهم .. بس والنبى يا حاج عاوزين نبقى ناخد بعضنا ونروح بنفسنا نطمن عليهم لان بقالهم كتير اوى ولا جم هنا زى زمان وقضوا اسبوع ولا اتنين معانا ولا حد مننا راح لهم واطمن عليهم .. مفيش غير صلاح وعصام اللى كل كام شهر بيروحوا بنفسهم ويطمنوا على سميحه وعيالها وكمان بيروحوا لسماح اسكندريه .. وبالمرة نفسى اروح وازور سيدنا الحسين والسيده زينب بقالى سنين مرحتش زورتهم.",
                "الحاج صفوان رد وقال : باذن الله يا حاجه هانبقى نروح ونطمن عليهم كمان كام يوم كده اعملى حسابك علشان انا وعدت سميحه بكده وهابقى اوديكى زى ما انتى عاوزة تزورى سيدنا الحسين والسيده زينب ونصلى هناك وندعى ربنا .. ودلوقتى هاروح اتوضأ علشان المغرب قرب يأذن واخد بعضى واروح على الجامع علشان صلاه المغرب واشوف العيال اللى فوق دى محدش نزل منهم ليه لحد دلوقتى علشان يصلوا معايا واتسند على حد منهم لحد الجامع .",
                "الحاجه انعام بحزن ردت وقالت : يا حاج علشان خاطرى صلى هنا بدام مش قادر تروح الجامع بدل ما تتعب اكتر .",
                "الحاج صفوان رد وقال : ومن امتى بصلى فى البيت يا حاجه غير للشديد القوى .. متخافيش انا كويس وربنا هايقوينى .",
                "وقبل ما يقوم من مكانه الحاج صفوان كان نازل من فوق عياله التلاته صلاح و عصام وحسين وكمان أحفاده قصى ابن عصام .. وفارس ابن حسين .",
                "الحاجه انعام ابتسمت وبصت للحاج صفوان وقالت : اهو عيالك واحفادك جم اهم علشان يروحوا معاك على الجامع .. قوم واتوضأ يالا المغرب بيأذن اهو .",
                "الحاج صفوان باستغراب بصلهم وقال : وفين مقاصيف الرقبه عدى وفهد مش هايروحوا يصلوا معانا ولا ايه !! ولا بيلفوا زى عاويدهم فى البلد وبيخططوا لاى مصيبه من بتوعهم !!انا مش عارف بس العيال دى طالعه لمين ؟",
                "الحاجه انعام قالت : بكرة يعقلوا يا حاج ده كلها كام شهر ويبقوا أبهات وعيالهم تعمل فيهم اللى هما بيعملوه فينا دلوقتى وياخدوا بالجذمه منهم كمان .",
                "الكل ضحك وقبل ما حد يتكلم كان داخل عدى وفهد من بره ولبسهم متوسخ جدا ومتشحم .",
                "الحاج صفوان بصلهم وقال : اهو اتفضلوا مش قولتلكم بيعملوا اى مصيبه وهايجوا .",
                "الحاجه انعام باستغراب بصت لهم وقالت : ايه اللى انتم مهبيبينه فى نفسكم ده يا بهيم منك ليه ؟",
                "عدى بخفه دمه المعتاده قرب من جدته الحاجه انعام ووقف اودامها وقال : هانكون عاملين ايه بس يا نعومتى يا قمر انتى .. كل وما فيها العربيه اتعطلت بينا على الطريق واحنا جايبن وفضلنا نصلح فيها اكتر من ساعتين انا والواد فهد وفى الاخر معرفناش فيها ايه ولما زهقنا اتصلنا بالمكانيكى يجى ياخدها ورجعنا بتكتوك ادى كل الحكايه يا نعومتى .",
                "عصام ابوه قام وقرب منه وقال : يا واد لم لسانك الطويل ده واحترم وجود جدك وجدتك",
                "ايه نعومتى اللى بتقولها دى يا بهيم انت .. قوم اتنيل انت وهو وغيروا لبسكم ده وحصلونا على الجامع .. قووووم منك ليه",
                "وبسرعه جرى عدى وفهد من اودام عصام وهما بيضحكوا وطلعوا على فوق علشان يغيروا وينزلوا للصلاه .",
                "__________________________________",
                "عدى حوالى ساعه على ليل وهى نايمه اودام تربة ابوها وامها لحد ما فجاه فتحت عيونها بكل رعب وخوف على صوت الكلاب وهى بتعوى قريب منها .. واترعبت اكتر لما شافت الدنيا ضلمه جدا جدا حواليها يا دوبك ضوء القمر .. فقامت ووقفت وبصت حواليها على امل انها تشوف أى شخص جنبها وقلبها بدأ يدق جامد اوى من كتر الخوف اللى حست بيه ولسه هاتلف نفسها علشان تمشى بسرعه من المكان ده .. اتصدمت اول لما شافت كلبين سود كبار واقفين على بعد كام متر منها وعيونهم عليها، فخافت جدا جدا وغصب عنها جريت بسرعه من كتر الخوف وللاسف الكلاب بدات تجرى وراها وهى بدات تصرخ جامد ان حد يقدر ينقذها لكن المكان كان فاضى خالص وبعيد عن الناس والطريق وفضلت تجرى والكلاب تجرى وراها حوالى خمس دقايق لحد ما قدرت تبعد عنهم و قربت من الطريق السريع بكل خوف ورعب ... وفجأه ومن غير اى انتباه منها عدت الطريق من غير ما تبص ولا يمين ولا شمال وجت عربيه سريعه جدا جدا وخبطتها خبطه كبيرة لدرجه انها اترمت على بعد كام متر من العربيه وخبطت فى الرصيف.",
                "وبسرعه وقفت العربيه ونزل زين وعمر وجريوا على البنت اللى خبطوها بدون قصد بالعربيه .",
                "زين كان اسرع من عمر وشاف بنت نايمه على الاسفلت غرقانه فى دمها وراسها بتنزف دم كتير وكمان ايديها ورجلها .",
                "عمر برعب بص لزين وقال : هى ماتت ولا ايه .. وبعدين هى ازاى تجرى كده من غير ما تاخد بالها ان فى عربيات سريعه جايه وايه اللى جايبها فى المكان ده دلوقتى ؟؟",
                "زين بكل قلق وخوف من المنظر اللى اودامه بص بكل غضب لعمر اخوه وقال : انت لسه هاتسأل هى عملت ايه وأيه اللى جابها هنا يا حمار انت .. ساعدنى بسرعه خلينى اشيلها ونحطها فى العربيه قبل ما الناس تتلم علينا وتبقى مصيبه ونروح فى داهيه .. اخلص يا عمر بسرعه خلينا نلحق البنت قبل ما تموت اياك نلحقها .",
                "وفعلا عمر بكل خوف ساعد زين وشالوا ليل بشويش وحطوها فى العربيه من ورا وركبوا ومشيوا بسرعه من المكان .",
                "__________________________________",
                "وفى بيت الاسطى حسن اللى يا دوبك كان لسه واصل من الورشه تعبان وهلكان من كتر الشغل دخل وهو مبتسم اول لما بنته فتحت ليه الباب وخدت منه شنط الفاكهه الكتير اللى جايبها معاه وهو راجع وقعد على اقرب كرسى وقال : السلام عليكم",
                "ازيك يا أيه يا بنتى عامله ايه يا حبيبتى ؟ وازى ليل طمنينى عليها اخبارها ايه دلوقتى ؟؟",
                "ابتسمت ايه ابتسامه بسيطه وقالت : ليل!",
                "الاب باستغراب بصلها وقال .. فى أيه يا أيه يا بنتى ليل مالها انطقى.",
                "ام ايه كانت جت على صوته من المطبخ بكل توتر وخوف وقالت : اصبر بس يا حاج واستريح وخد نفسك انت راجع اكيد تعبان من الشغل وانا هاقولك كل حاجه .",
                "الاسطى حسن بكل قلق بصلهم هما الاتنين باستغراب وقال : مالها ليل انطقوا انتم الاتنين .. اوعى يكون حد زعلها ومشيت زعلانه اوعى يا ام ايه تكونى ضغطى عليها علشان تعرفى ايه اللى حصلها وخلاها تستنجد بينا وش الفجر .. دى ملهاش حد غيرنا .. او يكون حد من بناتك داس لها على طرف وكلمها وحش .",
                "ام ايه بخوف ردت وقالت : والله ما حصل يا حاج حاجه خالص من اللى انت بتقول عليه ده كل وما فيها البت عبير اللى تتشك فى قلبها كنت بتكلم معاها بشويش فى اوضتها ولما كلامى معجبهاش علت صوتها وقالت كلام ملوش اى لازمه عن ليل وقعدتها هنا فازعقت ليها جامد وهزقتها ولما خرجت علشان اشوف ليل واطمن عليها لقيتها خدت بعضها ومشيت .",
                "الاسطى حسن بقى يضرب كف فى كف وقال : لا حول ولا قوة الا بالله العلي العظيم .. هى دى الامانه اللى امنتك عليها يا ام أيه كده برضه محافظتيش عليها وعيونه جت على أيه وبصلها وقال : وانتى يا أيه يا عاقله يا كبيرة يا هاديه كنتى فين لما ليل صاحبتك خدت بعضها وخرجت ومشيت وهى زعلانه و مشفتهاش .",
                "أيه لسه هاترد وتفسر لابوها اللى حصل بالضبط بس هو كان اسرع منها وخد بعضه وفتح باب الشقه ونزل على طول وهو ببقول .. استرها يارب استرها يارب.",
                "أم ايه بحزن بصت لايه وقالت : اكيد هايروح يشوفها عند اللى ما تتسمى سعاد مرات ابوها .. واكيد هايعمل مشكله معاهم .. ربنا يسترها ويعديها على خير .",
                "عبير بكل برود خرجت من اوضتها وقالت : انا مش عارفه هو مهتم بيها اوى كده ليه ست ليل دى ما تمشى ولا تغور فى داهيه هو ماله بيها يعنى كانت من بقيت عيلتنا.",
                "الام بكل حزن وغيظ فى نفس الوقت قربت من عبير ومسكتها جامد من دراعها وقالت : انتى ايه يا شيخه حرام عليكى .. قلبك اسود كده ليه ولمين .. يا بت اتقى الله بقى وارحمينا بكلامك اللى يسم البدن ده كتك القرف .. يا ويلك ويا سواد ليلك من ابوكى واللى ممكن يعمله معاكى لما يرجع لو ملقهاش عند سعاد .. وزقتها جامد وسابتها وخرجت وقفت فى البلكونه تبص على جوزها وهو ماشى فى الشارع بيدور على ليل وكأنها عيله وتايهه .",
                "__________________________",
                "زين كان وصل بعربيته اودام باب المستشفى وبسرعه بلغ المسعفين انه معاه حاله حرجه وفى ثوانى جم المسعفين وشالوها بشويش على النقاله ودخلوها على الطوارىء على طول .",
                "وفى الوقت ده زين كان خرج موبيله واتصل على الدكتور حسام صاحبه وبلغه باللى حصل معاه هو وعمر وهما راجعين من اسكندريه ولحسن الحظ حسام كان فى المستشفى وقفل مع زين الموبيل واتوجه بسرعه على اوضه الطوارىء .",
                "وقبل ما يدخل حسام للطوارىء زين وعمر كانوا واقفين اودام الباب وزين اول لما شاف حسام جرى عليه وقال : ارجوك يا حسام ادخل بسرعه وطمنى انا هاتجنن من كتر الخوف والقلق والتوتر وخايف لا يكون حصلها حاجه البنت دى .. انا مش عارف بس ده كله حصل كده ازاى فى ثانيه .",
                "حسام : اهدى يا زين وانا هادخل واطمنك متقلقش عليها بعد اذنك .",
                "وفعلا دخل حسام بسرعه للطوارىء وقفل الباب وراه وفضل زين واقف على اعصابه خايف لا يحصل لها حاجه وتموت ويكون هو سبب لكده .. وكمان عمر كان واقف متوتر ومش قادر يستوعب كل اللى حصل معاهم ده .",
                "حسام اول لما دخل بدا يكشف عليها واتصدم من شده الخبطه اللى هى اتخبطتها ومكنش متخيل انها حادثه كبيرة بالمنظر ده وطلب شويه تحاليل واشاعات سريعه وبعد حوالى نصف ساعه كان خرج علشان يطمن زين وعمر اللى كانوا واقفين على اعصابهم بره .",
                "واول لما الباب اتفتح وعيون الاتنين كانت مركزه على حسام اللى كانت ملامحه مش مفهومه وغامضه فاقربوا منه وبالذات زين اللى بكل قلق بص لحسام وقال : خير يا حسام البنت حصلها حاجه ولا ايه؟؟",
                "حسام بقلق .. اطمن يا زين هى لسه عايشه بس................",
                "زين باستغراب بصله وقال : بس ايه يا حسام طمنى .. لو الحاله خطيرة للدرجه دى وعاوزة تسافر بره انا هاسفرها على طيارة خاصه.",
                "حسام رد وقال : يا زين الحاله فعلا خطيرة جدا وجايز تموت فى اى لحظه انا مكنتش متخيل ان الحادثه كبيرة كدا .. انا لازم ارجع لها علشان هاتدخل عمليات فورا وربنا يسترها .",
                "الاشاعات اظهرت ان حصل شرخ فى الجمجمه ونزيف داخلى على المخ ده غير كسر فى ايديها اليمين وشرخ فى القدم اليسرى والكدمات اللى فى كل جسمها تقريبا .",
                "ادعولها انها تقوم بالسلامه بعد اذنكم .",
                "ورجع حسام لجوا وقفل الباب وراه وساب زين وعمر فى حاله صدمه من اللى عرفوه .",
                "________________________________",
                "الاسطى حسن كان وصل لحد بيت ليل وخبط جامد لدرجه ان سعاد وهى جوا فى المطبخ اتخضت من شده الخبط وقالت : حاضر ياللى بتخبط مسروع كده ليه الدنيا مش هاتطير اصبر جايه اهووو .. وفتحت واتصدمت اول شافت الاسطى حسن اودامها .",
                "فابصتله من فوق لتحت وقالت .. نعم عاوز ايه يا راجل انت فى وقت زى ده.",
                "الاسطى حسن زقها بايده ودخل لجوا وفضل ينده ويقول : يا ليل .. يا ليل .. انا هنا يا بنتى اطلعى يا ليل وتعالى معايا يا بنتى انتى مالكيش مكان هنا وبيتى هو بيتك وانتى ملزومه منى من هنا ورايح تعالى يا ليل .",
                "سعاد بكل برود وغلاسه وقفت اودامه وحطت ايديها فى وسطها وقالت : حيلك حيلك .. ليل مين وبتاع مين اللى بتنده عليها هنا دى .. ليل مختفيه من امبارح باليل خرجت ومعرفش راحت فين ولحد دلوقتى مرجعتش .. واتفضل بقى من غير مطرود انا ست وحدانيه والجيران هاتقول ايه عليا لما يشفوك خارج من هنا دلوقتى.",
                "حسن بكل عصبيه بصلها باستغراب وقال : هى برضه اللى خرجت باليل ومتعرفيش راحت فين .. ولا انتى اللى اكيد عملتلها حاجه ولا سميتى بدنها بكلام ملوش لازمه زى عاويدك زى ما عبد الرحمن كان بيشكيلى منك دايما وعلى معاملتك القاسيه مع البنت اليتيمه اللى ملهاش اهل دى ولا حد خالص .. ولا يمكن اخوكى عملها حاجه وانتى مش عارفه ورخم عليها اصله معفن ومش راجل ويعملها .",
                "هنا سعاد وشها جاب ميت لون اول لما جاب سيرة اخوها فخافت وكشت فى نفسها وبان عليها التوتر والخوف .",
                "الاسطى حسن كمل كلامه ليها وقال : انا هاوديكم فى ستين داهيه لو ليل مظهرتش النهارده انا هاروح ابلغ عنكم الشرطه يا عالم يا مفتريه يا كفرة يا اللى متعرفوش ربنا ولا عندكم دين ولا ضمير ولا عشرة",
                "ولا حلال وحرام .",
                "وبصلها بكل كره لدرجه انها خافت جدا من نظراته دى وخد بعضه وخرج من الشقه كلها وسابها مرعوبه .",
                "وهى اول لما خرج جريت وقفلت الباب وراه وراحت مسكت تليفونها واتصلت على اخوها حسان وبلغته بكل اللى حصل وتهديد الاسطى حسن ليها .",
                "وفى المستشفى زين وعمر كانوا واقفين على اعصابهم اودام اوضه العمليات ومستنين الدكتور حسام يخرج ويطمنهم على البنت اللى خبطوها بالعربيه بدون قصد .",
                "واستمرت العمليه لأكتر من اربع ساعات متواصله وكل لما الوقت يعدى زين يحس بإحساس غريب اول مرة يحسه من كام سنه لما افتكر قعدته فى نفس المستشفى لاكتر من كام شهر بين اربع حيطان ... وزكريات كتير افتكرها بكل حزن .",
                "وفجأة باب اوضه العمليات اتفتح وخرج دكتور حسام اللى كان باين عليه التعب والارهاق فابسرعه قرب عليه زين وعمر",
                "وزين باهتمام : طمنى يا حسام اخبار العمليه ايه والبنت حالتها ايه .",
                "حسام بتعب رد وقال : اطمن يا زين العمليه نجحت الحمد لله وعدت على خير المهم ال 48 ساعه الجايين دول مهمين جدا بالنسبه ليها .. احنا دلوقتى هاننقلها على الرعايه المركزة لحد ما حالتها تستقر ويعدوا اليومين دول على خير بدون اى مضاعفات .",
                "وساعتها هاقدر اقولك انها هاتبقى بخير وكويسه .. البنت دى فيها شىء غريب وربنا بيحبها جدا علشان كده وقف جنبها والعمليه عدت على خير غير اللى كنت متوقعه .",
                "زين خد نفس طويل وقال : الحمد لله وان شاء الله الساعات الجايه هاتبقى كويسه .. انا مش عارف من غيرك يا حسام كنت هاعمل ايه متشكر جدا ليك يا صاحبى .",
                "عمر ابتسم ورد وقال : الحمد لله ده انا كنت مرعوب عليها وقولت ممكن تموت وهروح فى داهيه .. وفعلا تعبناك معانا يا حسام كتر خيرك .",
                "حسام بصلهم هما الاتنين وقال : تعب ايه بس يا ابنى انت وهو ده شغلى واطمنوا هى باذن الله هاتبقى كويسه .. وبعد اذنكم بقى علشان هاروح اغير لبسى ده واستريح شويه ومن فضلكم وقفتكم دى ملهاش أى لازمه فارجعوا على الفيلا وانا هاتابع معاكم بالتليفون .",
                "زين ابتسم ورد وقال : شكرا ليك مرة تانيه يا حسام وفعلا انا هلكان جدا انا كمان ولازم اروح دلوقتى واستريح لان عندى حاجات كتير مهمه بكرة ولازم اكون فايق لها .",
                "عمر بهزار رد وقال : ومين سمعك يا استاذ مفيش حد تعبان ولا هلكان زيى انا .. وكمان ميت من كتر الجوووووع .",
                "انا مش عارف بس انا سمعت كلامك ليه ورجعت معاك وسيبت الشمس والهوا والرمله و البحر .",
                "واقضى الليل كله فى المستشفيات.",
                "زين برخامه رد وقال : طيب يالا يا ظريف خلينا نرجع على البيت ونستريح وتاكل براحتك يا مفجوووع .. لان فعلا انا محتاج فنجان قهوة من ايد دادة زينب .",
                "وفعلا خدوا بعضهم ونزلوا على تحت وركبوا عربيتهم ووصلوا لحد الفيلا .. ونزل عمر على طول من غير ما ينتظر زين انه يركن فى الجراج.",
                "ودخل زين الجراج وركن عربيته ولسه هاينزل من العربيه لمح حاجه غريبه واقعه فى ارضيه العربيه .",
                "فافتح الباب اللى ورا مكان ما ليل كانت نايمه على الكنبه بعد الحادثه ومد ايده ومسك سلسله دهب صغيرة على شكل قلب كانت واقعه على ارضيه العربيه واستغرب وجودها وتوقع انها تخص البنت اللى خبطوها على الطريق ووقعت منها هنا وهى مش حاسه .",
                "فافضل يتأمل فيها شويه وبعدها حطها فى جيبه وخرج لحد البواب واداله مفتاح العربيه وطلب منه انه يغسلها وينظفها كويس قبل ما يروح بيها على شغله الصبح بدرى .",
                "دخل زين على جوا ورحبت بيه دادة زينب واطمنت عليه هو وعمر اللى كان هلكان وميت من الجوع وطلب من الدادة انها تجهز ليه هو وزين شويه سندوتشات كتيرة وقهوة زين المفضله عقبال ما يخدوا شور سريع ويغيروا لبسهم ده .",
                "دادة زينب بكل حب ردت وقالت : عيونى يا حبايب قلبى ثوانى واكون جهزتلكم احلى سندوتشات .",
                "زين ابتسم لها وقال : شكرا يا دادة .",
                "وفعلا دخلت دادة زينب على المطبخ علشان تجهز لهم السندوتشات وقهوة زين .",
                "وعمر طلع جرى على اوضته علشان يغير لبسه وياخد شور سريع يضيع بيه التعب والارهاق اللى كان حاسس بيه .",
                "وزين اول لما طلع على اوضته اترمى على السرير من كتر التوتر والقلق اللى هما مروا بيه بخصوص البنت بتاعه الحادثه وافتكر كل اللى حصل معاه هو وعمر من ساعه ما خرجوا من اسكندريه لحد البنت اللى خبطوها وجابوها على المستشفى عند حسام .",
                "وبدا يسأل نفسه يا ترى مين دى وايه اللى جابها فى مكان شبه مهجور زى ده وقريب كمان من المقابر فى التوقيت المتأخر ده!! وليه كانت لوحدها ؟ وليه كانت بتجرى بالمنظر ده .. هل حد كان بيجرى وراها!! ولا شافت حاجه خوفتها وخلتها تجرى كده لدرجه انها متخدش بالها من الطريق والعربيات ؟",
                "اسئله كتير بدأت تدور فى دماغ زين عن البنت دى وظروفها .. وكمان افتكر الايام الاليمه والموجعه بخصوص المستشفى واللى بيحاول دايما انه يمحيها من رأسه .. ومن كتر التعب والارهاق كان هايروح فى النوم بس حاول يقاوم، وفعلا قام وقلع هدومه ودخل على الحمام علشان ياخد شور ويفوق شويه وينزل يأكل ويشرب القهوة علشان يقدر يجهز المحاضرة اللى هايقولها بكرة للطلبه فى الكليه .",
                "عمر هو كمان كان غير وخد الشور بتاعه وخد بعضه ونزل على تحت وقابل زين وقعدوا على السفره وبدؤا يكلوا مع بعضهم وكمان يتكلموا عن اللى حصل وشويه عمر طلع على اوضته علشان ينام .. وزين راح على مكتبه وطلب من دادة زينب فنجان قهوته .",
                "وفعلا دخل وقعد على مكتبه وبدا يحضر المحاضرة وشويه وزينب جابتله القهوة وشكرها وبدأ يشرب فيها وهو مستمتع ومهما يشرب من قهوة فى اى مكان مش بيحب غير قهوتها هى .",
                "وفضل حوالى ساعتين لحد ما خلص تحضير المحاضرة وطلع على اوضته واترمى على سريره وراح فى سابع نومه .",
                "_________________________________",
                "طلع النهار ودكتور حسام كان لسه موجود فى المستشفى ودخل الرعايه المركزة علشان يطمن على ليل وباقى المرضى .",
                "فتح الباب على ليل وقرب من سريرها وبدأ يكشف ويطمن عليها وفجأة ليل فتحت عيونها بكل تعب، تفتح وتغمض وبدأت تتلفت حواليها واستغربت من المكان اللى هى موجوده فيه ومن الدكتور حسام اللى كان واقف اودامها وبابتسامه منه قال : حمد الله على السلامه .",
                "ليل بتعب ووجع بصتله باستغراب وقالت بصوت كله ألم وانين : انا فين ؟ وانت مين ؟؟ وايه اللى جابنى هنا ؟",
                "حسام ابتسم لها وقال : انتى هنا فى المستشفى .. وانا الدكتور حسام المسؤول عنك وعن الحاله بتاعتك .",
                "انتى مين بقى واسمك ايه ؟؟",
                "ليل باستغراب بتحاول تفتكر اللى هى مرت بيه وايه سبب وجودها هنا فى المستشفى وتفتكر هى مين واسمها ايه وفضلت كده شويه فاغمضت عيونها واتنهدت جامد",
                "وقالت : انا ليل .",
                "حسام أبتسم ورد وقال : حمد لله على سلامتك يا انسه ليل .. أسمك جميل أوى أول مرة اسمعه .",
                "المهم انا عاوزك تطمنى جدا .. والحمد لله انك عديتى من الحادثه امبارح على خير .",
                "ليل بألم ووجع وبصعوبه بصتله وقالت : حادثه ايه ومين جبنى هنا وأنا عندى أيه بالضبط وأيه اللى حصلى؟؟",
                "حسام رد وقال : أنا عاوزك تطمنى خالص وتسمحيلى اقولك يا ليل على طول .",
                "وكل اللى حصل أنك وانتى بتجرى وبتعدى الطريق مختيش بالك من العربيات اللى جايه على بعد وللأسف عربيه خبطتك ووقعتى على الارض واتعورتى وجابوكى على هنا لان حالتك كانت خطيرة شويه .. واحنا عملنالك عمليه على طول بعد التحاليل والاشاعات وباذن الله كلها كام يوم وهاترجعى زى الاول واحسن كمان .",
                "المهم مش عاوزك تتعبى نفسك خالص وتاخدى العلاج بانتظام وانا كل ساعه هاجى واطمن عليكى يا ليل .",
                "والممرضه هنا معاكى لو عزتى اى شىء يا دوبك رنى على الجرس اللى جنبك ده وثوانى وهاتكون اودامك.",
                "ليل ابتسمت ابتسامه بسيطه وقالت : حاضر يا دكتور ومتشكره جدا لتعبك، هو انا ممكن اسالك سؤال بسيط.",
                "دكتور حسام رد وقال : اه طبعا اتفضلى .",
                "ليل بوجع قالت : هو مين اللى خبطنى وجبنى هنا على المستشفى ممكن اعرف ؟",
                "حسام فى اللحظه دى وقبل ما يرد على سؤال ليل الممرضه جتله وطلبت منه ينزل الطوارىء حالا لان فيه حاله صعبه جدا ومحتاجينه هناك .. فاستاذن من ليل بسرعه وقالها اسف لازم اسيبك دلوقتى وزى ما قولتلك لو عزتى أى شىء رنى على الجرس، ونزل وخرج من غير ما ليل تقول أى شىء .",
                "وطلب من الممرضه أنها تهتم باليل وبعلاجها وتبلغه بأي شىء يحصل لها او تحتاجه ونزل على تحت .",
                "زين كان صحى هو كمان من نومه اللى مكملش اكتر من تلت ساعات ودخل حمامه وخد شور وخرج ولبس هدومه وحط برفانه المميز وفجأه افتكر البنت بتاعه امبارح والحادثه والمستشفى وكمان افتكر السلسله اللى لقاها فى العربيه فاقرب من الجاكيت بتاعه اللى كان لابسه امبارح ومد ايده وطلعها من جيبه وفضل يتأمل فيها شويه وحس انها قيمه وغاليه جدا وقال .. يا ترى حكايتك ايه انتى وصاحبتك ؟",
                "وبعد كده قرب من التسريحه وفتح الدرج بتاعه وحطها فيه وخد بعضه ونزل على تحت وصبح على دادة زينب اللى كانت عند السفرة وميرفت بنتها بتنظف المكان ودخل المكتب وخد الدوسيه اللى على المكتب وخرج واول لما خرج قرب من دادة زينب وهى بتجهز الفطار على السفره وقالها انه خارج وياريت بعد نصف ساعه تطلع اوضه اخوه عمر وتتأكد ان صاحى لان فى اجتماع مهم وهو برضه هايتابع معاه بالموبيل لأنه مهما يرن عليه بالموبيل وهو نايم مش بيصحى ابدا .",
                "دادة زينب بكل حنيه ردت وقالت : حاضر عيونى مش هاسيبه غير لما يصحى وينزل متقلقش بس اقعد افطر يا ابنى الاول قبل ما تخرج واشرب قهوتك .",
                "زين ابتسم وقال : لا يا دادة مش هاينفع وبص فى ساعته وقال : يا دوبك الحق اروح الكليه عندى محاضرة مهمه وبعدها هاروح على الشركه .",
                "بعد اذنك يا دادة ومتنسيش تصحى الاستاذ اللى نايم فوق ده زى الفسيخه .",
                "دادة زينب : حاضر يا ابنى ما تقلقش .. نصف ساعه وهاطلع اصحيه بنفسى .. المهم اجهزلكم ايه على الغداء لما ترجعوا من الشغل ؟",
                "زين رد وقال : اى حاجه يا دادة .. اى حاجه .",
                "خرج زين من الفيلا وخد بعضه وركب عربيته واول لما قفل الباب افتكر البنت بتاعه الحادثه وبص وراه مكان ما كانت نايمه على الكنبه امبارح وسأل نفسه يا ترى هى حالتها أيه دلوقتى!؟",
                "فامسك موبيله وطلب حسام اللى رد بعد فترة وقال : صباح الخير .. اهلا يا زين اخبارك ايه؟؟",
                "زين رد وقال : صباح النور، اخبارك ايه يا حسام وازى البنت دلوقتى حالتها عامله ايه طمنى ؟",
                "حسام رد وقال : أنا بخير الحمد لله مع إنى لسه فى المستشفى من إمبارح لأن عندى نبطشيه وخلاص قربت أفصل من كتر التعب وقله النوم .",
                "والبنت حالتها الحمد لله مستقرة، وأنا كنت لسه عندها من شويه وبتابع الحاله أول بأول متقلقش .. وسبحان الله الحاله مكنتش متخيل انها هاتكون كده وبالتحسن ده .",
                "زين اتنهد ورد وقال : طيب الحمد لله أنا مطر أقفل دلوقتى لأنى عندى محاضرة كمان ربع ساعه بالضبط وهاطلع على الشركه بعدها وأن شاء الله هابقى اعدى عليك فى المستشفى وأطمن بنفسى على البنت بعد ما اخلص شغل .",
                "حسام رد وقال : تمام يا زين ربنا معاك وسلملى على عمر يالا مع السلامه .",
                "وفعلا قفل زين مع حسام واتحرك بعربيته على طول وبعد شويه وصل الكليه وركن عربيته ونزل منها .",
                "وأول لما نزل نظرات الكل كانت موجه ليه بإعجاب واحترام لشخصيته .",
                "وفى اللحظه دى كانت شاهى هى كمان نازله من عربيتها وعيونها جت على زين وحاولت تلفت نظره ليها فاعلت صوتها وشاورت لأصحابها علشان يشوفها .. لكنه خيب ظنها وكمل طريقه من غير ما يلتفت نحيتها خالص وكل ده كان اودام رضوى الانتيم بتاعتها وبعض الطلبه اللى كانوا واقفين وبيضحكوا على شاهى واللى بيحصل معاها من زين .",
                "رضوى بابتسامه كلها شماته قربت من شاهى وقالت : تعيشى وتخدى غيرها يا شاهى .. يا بنتى ده زين الجبالى ومهما تعملى مش هايشوفك اصلا فاريحى نفسك من ناحيته خالص وفكك منه احسن ليكى .. انسيه خالص ومتحاوليش أنه ياخد باله منك لأنك مهما تعملى هو مش شايفك اصلا .",
                "شاهى بغيظ وعصبيه وابتسامه صفراء بصت لرضوى وابتسمت وقالت : انتى تقصدى ايه يا بنتى انتى هو فين زين الجبالى ده أصلا اللى بتتكلمى عنه أنا مشفتوش .",
                "رضوى بابتسامه ردت وقالت : لا والله أنتى هاتعمليهم عليا أنا يا ست شاهى .. ده زين لسه نازل من عربيته ومعدى من اودامك أهو وانتى حاولتى تلفتى نظره ليكى وعليتى صوتك وشاورتى لينا بس هو نفضلك أو بمعنى مش شايفك أصلا يا بنتى .. ده ملوش فى الشغل ده خالص فاريحى نفسك ويالا بينا بسرعه نلحق المحاضرة وندخل قبله بدل ما يهزقك ويطردك زى ما عمل المرة اللى فاتت معاكى .",
                "شاهى بكل غيظ ردت وقالت : روحى أنتى لو عاوزة أنا أصلا مش هاحضر المحاضرة دى ومش عاوزة أحضر ليه أى محاضرة بعد كده أنا هاروح على الكافيتريا، واقعد مع الشله هناك ولما تخلصى محاضرة البيه زين الجبالى ابقى تعالي لينا هناك ... تشاااااااو",
                "وسابتها وراحت على الكافيتريا ورضوى خدت بعضها هى وباقى الطلبه وراحوا على المحاضرة ودخلوا بسرعه قبل ما زين يدخل بثوانى .",
                "ويادوبك لقوا مكان وقعدوا فيه وهو دخل على طول وراهم وقفل الباب وراه والكل سكت خالص أول لما دخل ورحب زين بالطلبه وبدأ المحاضرة .",
                "عدى حوالى ساعتين ويا دوبك زين خلص المحاضرة وراح على قاعه الاجتماعات واول لما وصل بلغوه ان الاجتماع اتلغى وان رئيس الجامعه اعتذر عن الحضور لظرف طارىء فاستغرب وخرج من المبنى وراح ناحيه عربيته وقبل ما يركب اتصل بعمر اخوه علشان يطمن هو راح الشركه ولا لا .",
                "وفعلا عمر رد عليه وبلغه انه فى الشركه من حوالى ساعه وقاعد فى انتظار المؤلف ومدير اعماله .",
                "زين بحماس رد وقال : طب كويس أنا لسه يا دوبك مخلص المحاضرة والاجتماع بتاع رئيس الجامعه اتلغى .. كويس إنى هالحق اجى واقابلهم بنفسى واقولهم على بعض النقط اللى مش عجبانى فى السيناريو علشان يلحق يغيرها قبل ما نبدا تصوير .",
                "عمر : طب كويس وانا فى انتظارك يا مان .. وبالمناسبه اخبار البنت بتاعه الحادثه ايه؟ اتصلت على حسام واطمنت عليها ولا نسيت زى عاويدك؟",
                "زين رد وقال : اه اتصلت عليه الصبح قبل ما اجى الكليه وطمنى عليها وبلغته انى لما اخلص شغل الشركه هاعدى عليه واشوفها بنفسى .",
                "عمر رد وقال : طب كويس أصل أنا كنت خايف عليها أوى من اللى حصل معاها وزعلت عليها وكويس أنك طمنتنى وبالمرة أنا كمان هابقى اجى معاك واشوفها .",
                "زين باستعجال رد وقال : ماشى باذن الله ويالا سلام دلوقتى علشان الحق اجى قبل ما الجماعه يوصلوا الشركه يا استاذ .",
                "وقفل مع عمر وركب عربيته وخرج من الكليه وراح على الشركه على طووول .",
                "_________________________________",
                "الاسطى حسن كان صاحى طول الليل بيدور على ليل فى كل مكان ممكن تروحه وسأل عليها الناس اللى يعرفوها وراح عند الكشك وعند ورشته، وبرضه للاسف ملقهاش ومن كتر اللف اللى لفه تعب ورجله وجعته جدا لانه مهما كان راجل كبير ومش اد الف ده كله وقرر انه يروح على بيته علشان يستريح شويه لانه بدا يتعب.. وفعلا روح بيته والكل كان فى انتظاره، ومن غير ولا كلمه دخل لاوضته ومراته دخلت وراه و كان عندها امل انه يلاقيها وترجع معاه على البيت، لكن للاسف رجع لوحده وزعلت جدا انه مقدرش يوصل لها ويجبها معاه .",
                "حاولت تقعد جنبه وتواسيه فقالت : باذن الله هنلاقيها ونطمن عليها وتيجى تعيش فى وسطنا متزعلش نفسك انت علشان خاطرى .",
                "الاسطى حسن بكل حزن ووجع : يارب يا أم أيه ياااارب نلاقيها ونطمن عليها علشان لو حصل لها حاجه أنا عمرى ما هاقدر اسامح نفسى ابدا .",
                "أم أيه : باذن الله هنلاقيها قول يارب، وقامت وراحت تجهزله لقمه ياكلها .",
                "الاسطى حسن رد وقال : يااارب .. يااااارب أحفظها وأسترها معاها دى بنت يتيمه وملهاش حد ابدأ فى الدنيا دى .",
                "وفضل على الحال ده طول الوقت ومقدرش يأكل الأكل اللى جبته أم أيه ليه، وده اللى خلاها تزعل عليه وعلى حالته دى .",
                "وفضل الاسطى حسن يفكر فى ليل ممكن تكون راحت فين وفى الآخر قرر ان اول لما ينام ويستريح شويه هايروح يشوفها عند المقابر جايز تكون راحت هناك وحد شافها ويعرف راحت فين، وغمض عيونه ونام وبعد ساعتين بالضبط صحى، وبص على السرير شاف مراته كانت نايمه جنبه ومن غير ما هى تحس بيه قام لبس هدومه ونزل من بيته وراح على المقابر على طول وسأل ابو محمد الغفير اللى هناك .",
                "الاسطى حسن أول لما شافه قرب بسرعه منه وقال : صباح الخير، اذيك يا ابو محمد وازى صحتك ؟",
                "ابو محمد باستغراب رد وقال : اهلا يا أسطى حسن .. انا الحمد لله بخير .. اخبارك انت ايه؟ وايه اللى جايبك من بدرى كده طمنى فى حاجه لا قدر الله ولا أيه؟؟",
                "الاسطى حسن رد وقال : الصراحه جاى أسأل على ليل بنت عبد الرحمن الله يرحمه اللى اندفن من من كام يوم ماشفتهاش جت زارت تربه ابوها ولا حاجه أول امبارح لأنى قلقان عليها ومش عارف اوصل لها من ساعتها .",
                "ابو محمد رد وقال : ايوا عارفها بالأمارة كانت هنا فعلا أول إمبارح آخر النهار وشوفتها قاعده عند تربه أبوها وأمها وعماله تعيط جامد وكأنها بتتكلم معاهم أو بتشتكيلهم من حاجه مزعلاها وكنت هاروح اوسيها واهون عليها بس جالى تليفون مستعجل ومشيت على طول وقولت تلاقيها هاتقعد شويه تفك عن نفسها بالعياط وتمشى على طول قبل ما الدنيا تليل عليها وهى هنا لوحدها لانها جت فى وقت متأخر ساعه المغربيه كده وده اللى خلانى استغربت .",
                "الاسطى حسن بحزن اتنهد وقال : لا حول ولا قوة الا بالله العلي العظيم ربنا يصبرك يا بنتى وشكر ابو محمد، ومشى وراح قعد اودام تربه ابو ليل.",
                "وبكل حزن قال : سامحنى يا صاحبى مقدرتش احافظ على الامانه اللى وصيتنى عليها .. ياريتنى كنت موت ولا إنى اضيعها ومعرفش اوصل لها بالمنظر ده .. سامحنى يا عبد الرحمن سامحنى ياااا اخويااا",
                "_____________________",
                "عدى كذا ساعه وزين كان وصل الشركه وحضر الاجتماع بنفسه هو وعمر مع المؤلف ومدير اعماله وبعد مناقشات كتير اتفقوا فى الاخر وقبلوا بالشروط اللى قال عليها زين وكتبوا العقد وقرروا انهم يبدؤا تصوير بعد اسبوع أو عشر ايام بالضبط .",
                "وبعد ما خلصوا شغلهم فى الشركه اتفقوا انهم يروحوا على المستشفى ويطمنوا بنفسهم على البنت اللى خبطوها .",
                "وفعلا نزلوا من الشركه وركبوا عربيه زين هما الاتنين وراحوا على المستشفى وهما فى الطريق عدوا جابوا بوكيه ورد حلو وعلبه شيكولاته.",
                "سميحه رنت على عمر اللى رد عليها على طول وهو فى العربيه مع زين وقال : اهلا يا ست الكل اخبارك ايه يا حبيبتى وحشتينى مووووت .",
                "سميحه ردت وقالت : اهلا يا عمورة يا بكاش مع إنى زعلانه منك أنت وأخوك علشان مطمنتونيش أنكم وصلتوا بالسلامه وفضلت قلقانه عليكم طول الليل وقولت أكيد رجعتوا على طول ونمتوا من تعب السفر ونسيتوا تتصلوا بيا وتطمنونى .. ومردتش انا كمان ارن عليكم لاتكونوا فعلا نمتوا.",
                "عمر رد وقال : حقك علينا والله يا ماما انتى متعرفيش اصلا احنا حصل معانا أيه إمبارح .. وفجاه زين ضربه اوى فى كتفه علشان يسكت وميحكيش لأمه اللى حصل لدرجه أن عمر قال اااااااااه .",
                "فشاور ليه زين انه ما يحكيش حاجه بخصوص الحادثه .",
                "سميحه باستغراب ردت وقالت : فى إيه يا واد انت مالك حصل معاكم ايه وبتقول اااه ليه كأن حد ضربك!!",
                "زين برق لعمر أنه ما يتكلمش ..وطبعا عمر فهم ورد وقال : ابدأ يا ماما مفيش حاجه أصل أنا راكب مع زين وخد مطب شديد شويه .",
                "سميحه حست إن فى حاجه حصلت ومخبينها عليها فقالت : واد يا عمر أنطق فى إيه أنا عرفاك كويس مش بتعرف تكدب .",
                "عمر نفخ وقال : خدى يا ماما زين معاكى اهو هايقولك كل اللى حصل معانا، اتفضل يا استاذ زين طمن أمك .",
                "زين بص لعمر بتوعد وخد الموبيل منه ورد وقال : اهلا يا ست الكل اخبارك ايه يا امى؟",
                "سميحه بنرفزة ردت وقالت : ولا اهلا ولا سهلا يا زين طمنى يا ابنى فى ايه؟",
                "انتم كويسين ولا فى حاجه حصلت قلبى متوغوش عليكم مش عارفه ليه يا حبيبى .",
                "زين بكل حنيه رد وقال : ابدا يا أمى مفيش حاجه حصلت كل وما فيها ان كوتش العربيه فرقع واتبهدلنا لحد ما لقينا ميكانيكى على الطريق الزراعى فى وقت متاخر زى كده لحد ما صلحها .",
                "سميحه باستغراب ردت وقالت : من أمتى يا أبنى بتروح من الطريق الزراعى ده أنت على طول بتروح وبترجع من الصحراوى أيه بس اللى وداكم الطريق الزراعى ده!!",
                "زين رد وقال : أنا فعلا أول مرة مرة أمشى على الطريق ده وبقالى سنين ما روحتش من عليه .. بس شكل فى تصليحات كتير فى الصحراوى او بخصوص الكبرى الجديد اللى بيعملوه وقافلينه وده اللى خلانا نرجع من على الزراعى .",
                "اطمنى يا حبيبتى احنا كويسين والحمد لله مضينا عقد الفيلم الجديد وهانبدا تصوير بعد عشر ايام دعواتك بقى يا أمى .",
                "سميحه اطمنت على عيالها وردت وقالت : الف مبروك يا حبيبى ربنا ينجحك دايما ويفرحنى بيك انت والواد عمر واشوف احفادى باذن الله قبل ما اموت .",
                "زين بخوف ورخامه فى نفس الوقت قلب 180 درجه ورد وقال : بعد الشر عنك يا ست الكل ربنا يخليكى لينا يارب .. بس موضوع افرح بيكم ده وجو الاحفاد مش هاقدر اوعدك بيه الخير والبركه فى البيه اللى قاعد جنبى ده .",
                "سلام يا ماما سلاااام يا حبيبتى قال احفاد قال.",
                "وقفل مع امه على طول قبل ما تفتح معاه موضوع الجواز زى كل مرة لحد ما وصلوا عند باب المستشفى فاركن العربيه ونزل هو وعمر واخدا بوكيه الورد والشيكولاته ودخلوا المستشفى .",
                "وفى اوضه ليل كان الدكتور حسام والممرضه بيطمنوا عليها بعد ما اتنقلت اوضه خاصه وخرجت من الرعايه وحاول حسام انه يساعدها انها تتصل باهلها وتبلغهم اللى حصل معاها .",
                "الدكتور حسام بصلها وقال : عال عال .. الحمد لله انا حاسس ان الحاله بتتحسن وكلها كام يوم وهاتقدرى ترجعى على بيتك وتعيشى حياتك طبيعى .",
                "ليل بحزن وعيون لمعت بالدموع بصت لحسام وقالت : الحمد لله على كل شىء .. واسفه انى تعبتكم معايا .. ياريتك كنت سيبتى اموت واستريح من حياتى دى.",
                "حسام بفضول لما شاف نظرة الحزن دى وكمان كلامها فقال : ليه بتقولى كده بس الحياه حلوة وانتى لسه صغيرة .. على العموم تليفونى موجود لو محتاجه انك تتصلى بوالدك او والدتك أو أى حد من أهلك وتعريفه اللى حصل معاكى وإنك موجوده هنا فى المستشفى علشان يطمنوا عليكى مفيش مشكله خالص وانا وتليفونى تحت امرك .",
                "ليل عيونها اتملت بالدموع و دمعه نزلت من عيونها وقالت : انا ماليش حد خالص .. والدى اتوفى من كام يوم ووالدتى كمان متوفيه من سنين طويله .",
                "متقلقش يا دكتور حسام محدش هايقلق عليا خالص دول ما هايصدقوا انى اختفيت",
                "وياريت اللى خبطنى بعربيته كان مشى وسابنى وماحاولش يساعدنى ولا ينقذنى وكنت حصلت ابويا .",
                "وفجاه سمعوا باب الاوضه بيخبط .",
                "دكتور حسام انتبه لخبط الباب وقال اتفضل ..",
                "وابتسم اول لما شاف زين وكمان معاه عمر وبص لي ليل وقال : وادى اللى خبطك يا ستى لو عاوزة تعاتبيه انه انقذ حياتك وجابك المستشفى وكان المفروض يمشى ويسيبك وانتى بين الحياه والموت عاتبيه براحتك بقى اتفضلى ....",
                "زين أستغرب جدا من كلام حسام أول لما دخل فبصله!! وبص لى ليل وحس بشىء غريب أوى معرفش أيه هو وقال : مساء الخير وأبتسم وعيونه ركزت أوى على ليل وعلى الحزن اللى واضح في عيونها ودموعها اللى نازله وخاف لاتكون تعبانه أو بتتألم",
                "فقال : مساء الخير وحمد الله على سلامتك وأنا آسف على كل اللى حصل .. ويارب تكونى بخير دلوقتى .. أحب أعرفك بنفسى أنا زين الجبالى وده اخويا عمر .",
                "وجينا علشان نطمن عليكى بعد العمليه .",
                "ليل عيونها جت فى عيونه بكل وجع وألم ومدت ايديها ومسحت دموعها اللى كانت نازله وقالت : الله يسلمك أنا كويسه الحمد لله. وأنا اللى أسفه على اللى حصل منى أنت ملكش أى ذنب بس!! ياريتك ما انقذتنى وكنت سيبتى أموت واستريح.",
                "زين باستغراب وعلامه استفهام كبيرة بص لحسام أوى وكأنه بيقوله فى ايه؟! وعيونه ركزت تانى مع ليل وقال : أسفه على أيه بس يا انسه ....... ؟ وليه بتقولى كده .. مهما الواحد بيعدى عليه مشاكل طول الوقت لازم يتحمل ويصبر ويبقى عنده ثقه فى الله ويحاول يقاوم وما يستسلمش كده ويضيع حياته فى لحظه لأن مفيش أى حاجه مستاهله ابدأ إنى أخسر روحى علشان أى حاجه تزعلنى .",
                "حسام رد وقال : قولها يا زين قولها .",
                "ياما بنقابل مشاكل كتير وبندعى ربنا أنه يحلها المهم نعمل اللى علينا ونتحمل ونرضى بالمكتوب ونصبر ونسيبها على ربنا .",
                "ليل اتنهدت جامد وقالت : للأسف يا دكتور حسام ساعات كتير الدنيا بتقفل أبوابها فى وشك وتاخد منك أقرب الناس اليك فى لحظه وبعدها بتقابل مشاكل كتير فوق طاقتك وتحس ساعتها أد إيه أنت وحيد ومش قادر تقاوم اى شىء .. على العموم يا أستاذ زين أنا السبب فى الحادثه دى، أنا اللى مكنتش مركزه خالص للطريق وللعربيات .",
                "فجاه وقبل ما ليل تكمل كلامها جت ممرضه وطلبت من حسام انه ينزل للطوارىء حالا علشان فى حاله حرجه .. فشكر الممرضه وبص للكل وقال : اعذرونى يا جماعه لازم أنزل للطوارىء حالا زى ما سمعتوا، فاستأذن حسام من عمر ومن زين وكمان ليل وسابهم وخرج من الاوضه .",
                "عمر أخيرا أتكلم وحاول يخفف حاله الحزن والوجع اللى موجوده دى فقرب من ليل وأبتسم ومد أيده وقال بسرعه : أنا عمر الجبالى وتحت أمرك فى أى شىء والف سلامه عليكى ولو محتاجه أى حاجه أنا موجود .",
                "اعتبرينى زى اخوكى الصغير بالضبط، والمرة الجايه وأنتى بتعدى الطريق أبقى خلى بالك يا جميل .",
                "زين استغرب من كلام عمر السريع ده وبصله وقال : بشويش عليها يا بنى آدم أنت كل ده كلام ورا بعضه؟ أهدى شويه يا عم انت!! أنت داخل مسابقه ولا إيه فى الرغى متنساش أنها تعبانه ومحتاجه الهدوء والراحه مش الرغى ده كله يا رغاى أنت.",
                "عمر بص لى ليل وقال : بزمتك يرضيكى الكلام ده أنا رغاى يا انسه ليل؟ عجبك اللى أخويا زين بيقوله ده طيب أنا هاسكت خالص اتفضل حضرتك اتكلم بهدوء يا استاذ زين.",
                "ليل غصب عنها ابتسمت وبصت لعمر وقالت : الصراحه أنت اتكلمت كتير اوى وبسرعه ومفهمتش معظم كلامك.",
                "زين أبتسم على ابتسامتها الرقيقه والبريئه اللى هى ابتسمتها وعيونه جت على عمر وقال : أيه رأيك أهى قالتلك اهى مفهمتش أى حاجه من كلامك نقطنا بسكاتك بقى احسن والتزم الصمت .",
                "عمر : أشطى أنا هاسكت خالص اهوووو حتى لو طلبتم منى إنى أتكلم مش هارد عليكم، وانتى بالذات يا ست ليل بكرة تيجى وتتحايلى عليا وتطلبى منى إن أتكلم معاكى وساعتها ولا هاعبرك .",
                "ليل ضحكت لاول مرة من سنين طويله من قلبها لدرجه أنها وهى بتضحك اتألمت من الجروح اللى ماليه معظم جسمها وبصت لعمر وقالت أنت مضحك جدا على فكرة .",
                "عمر بصلها بغيظ وقال : مش هارد عليكى",
                "زين بص لى ليل وقال : المهم سيبك من الواد عمر ده وقوليلى لو محتاجه أى حاجه أنا موجود أهو بلغينى..ولو عاوزة تتصلى باهلك وتبلغيهم بكل اللى حصل تليفوناتى تحت أمرك وأنا مستعد أبعت عمر بنفسه بالعربيه ويجبهم لحد هنا علشان ميتعبوش نفسهم فى الطريق .",
                "ليل بحزن تانى ردت وقالت : متشكرة جدا ليكم وشكرا لحد كده تعبتكم كلكم معايا .",
                "زين استغرب ردها فقال : متقوليش كده أنتى تعبانه وزى ما أنا شايف إنك لوحدك ومحدش من أهلك عرف باللى حصل معاكى لحد دلوقتى ولازم تطمنيهم عليكى.",
                "ليل : أن شاء الله يا استاذ زين وشكرا لأهتمامك .",
                "زين ابتسم وبص لعمر كأنه بيقوله أستعد و يالا بينا وبعدها بص لى ليل ومد أيده فى الجاكيت بتاعه وطلع كارت من بتوعه",
                "وقال : دى كل ارقامى يا انسه ليل أنا هاستأذن دلوقتى علشان أسيبك ترتاحى ولو عزتى أى شىء اتصلى بيا على طول أو بلغى الممرضه أو الدكتور حسام وهو هايتصرف على طول ويتصل بيا .",
                "ليل كانت بدأت تحس بالم رهيب ووجع وظهر على ملامح وشها وده اللى لاحظه زين فقرب منها وقال : انتى كويسه؟!",
                "ليل بألم مقدرتش تستحمله بدأت تتوجع جامد وغصب عنها ااااااااااه .. اااه مش قادرة مش قادرة .",
                "جرى عليها عمر هو وزين بسرعه وحاولوا يعرفوا منها فى إيه بالضبط وأيه اللى بيألمها بالمنظر ده وهى للأسف مقدرتش ترد من شده الوجع .",
                "زين بسرعه بص لاخوه عمر وقال : بسرعه انده الممرضه أو دكتور حسام من بره بسرعه يا عمر .",
                "وفعلا عمر خرج بسرعه من الاوضه وزين قرب من ليل وقال : ارجوكى أهدى واستحملى يا انسه ليل وقوليلى حاسه بأيه بالضبط!! حسام هايجى حالااااا ارجوكى استحملى .",
                "ليل بوجع وبدموع ردت وقالت : مش قادرة مش قادرة ااااه ألم فظيع فى كتفى ااااه .",
                "سيبونى أمووت سيبونى اموووت .",
                "ليه انقذتنى لييييييه؟",
                "تعالالى يا بابااااااا تعالالى يا باباااااااا وخدنى معاك علشان استريح .",
                "تلت دقايق بالضبط ووصل حسام بسرعه ومعاه الممرضه بتاعته ودخل اوضه ليل وقرب منها وشافها بتتألم جدا من شده الوجع فاطلب من زين وعمر يستنوا بره ويقفلوا الباب وراهم .. وفعلا خرج زين وعمر وقفلوا الباب وراهم وبدأ حسام يسأل ليل وقال .. خير يا انسه ليل حاسه بأيه بالضبط وفين بالتحديد شاوريلى عليه .",
                "ليل بكل وجع وألم بصت للدكتور حسام وقالت .. مش قادرة يا دكتور حسام حاسه بوجع رهيب فى كتفى الشمال لدرجه إنى مش قادره اتنفس من كتر الألم .. ارجوك يا دكتور ادينى اى مسكن ااااااه مش قادرة .",
                "حسام بدأ يهديها وبدأ يكشف عليها فى الجزء اللى بيألمها وبعد ما خلص كشفه طلب من الممرضه انها تديها حقنه مسكنه فى المحلول وده هايوقف الألم اللى هى حاسه بيه ده وكمان هايخليها تنام شويه .",
                "ليل بصت بكل وجع لحسام وقالت بألم .. خير يا دكتور أيه سبب الالم الفظيع ده اللى أنا حاسه بيه .",
                "حسام رد وقال : يا ليل أنتى طالعه من حادثه كبيرة وده شىء متوقع جدا وعامل حسابه .. كل اللى أنا طالبه منك أنك تهدى خالص ومفعول الحقنه أول ما تخديها هايبدأ يهدى الألم والوجع ده خالص وأنا طلبت من الممرضه أنها تديكى حقنه شديده شويه وهاتستريحى بعدها على طول .",
                "انا هانزل مكتبى دلوقتى ولو عزتى أى شىء منى اطلبى من الممرضه فورا وهاكون عندك على طول .",
                "وفعلا الممرضه أدت لى ليل الحقنه فى المحلول وفضلت جنبها شويه لحد ما الحقنه بدأت تعمل مفعول وراحت ليل على طول فى النوم .",
                "وأول ما الدكتور حسام فتح الباب وخرج شاف زين وعمر واقفين اودام الباب وعلى وشهم قلق وتوتر بسبب اللى حصل مع ليل .",
                "زين قرب منه وبكل قلق سأل حسام وقال : طمنى يا حسام الانسه ليل مالها وأيه سبب الالم الرهيب اللى هى حست بيه ده؟",
                "حسام رد وقال : اطمن يا زين ومتقلقش هى هاتبقى كويسه بعد الحقنة اللى هى خدتها دلوقتى وكل ده شىء متوقع وانا عامل حسابه بعد حادثه امبارح الكبيرة دى .",
                "عمر بصله وقاله : يعنى مفيش حاجه تقلق يا دكتور حسام وكلها كام يوم وهاتبقى كويسه ولا انت شايف ايه ؟",
                "حسام ابتسم ورد وقال : اطمن انت كمان يا عمر .. اسبوع بالكتير وهاتبقى احسن من الاول وهاتبقى زى الحصان المهم نفسيتها لانها اهم شىء واهم من العلاج نفسه اللى هى هاتخده .. خدوا بعضكم وروحوا على الفيلا دلوقتى وقفتكم ملهاش اى لازمه اطلاقا .. هى خدت حقنه شديده وهتنام لحد بكرة الضهر .",
                "زين اطمن شويه وأبتسم وبص لحسام وقال : انا مش عارف أشكرك ازاى يا حسام بتعبك معايا دايما، ومش دلوقتى بس لاااا من ساعه ما كنت واقف نفس الوقفه دى معايا زمان و هنا فى نفس المكان ونفس المستشفى،",
                "ولولا وقفتك ومساندتك جنبى ساعتها انا مش عارف كان هايبقى مصيرى أيه ومش عارف من غيرك كنت عملت ايه، ربنا ما يحرمنى منك وكمان كان ممكن الانسه ليل تبلغ الشرطه .",
                "عمر ضحك وقال : فعلا حسام وقف معانا كتير كتر خير .. ومن ناحيه ليل وانها تبلغ الشرطه عندك حق يا زين كنا زمانا دلوقتى فى",
                "(س و ج) وكان زمان أسامينا على كل القنوات وكمان السوشيل ميديا .",
                "حسام ضحك وقال : يا جماعه أنا معملتش أى شىء تشكرونى عليه ده شغلى يا زين ولا أنت ناسى إنى دكتور .. وبعدين يا سيدى عد الجمايل من هنا ورايح .",
                "زين ضحك ورد وقال : لا فاكر كويس أنك دكتور يا صاحبى المهم، سكت شويه كده وقال .. بس قولى الاول أيه حكايه ليل دى يا حسام أنا حاسس إن وراها موضوع كبير اوى؟واللى مستغربه جدا!! أيه اللى يجبها فى مكان زى ده باليل لوحدها وأيه كميه الحزن والألم اللى فى عيونها ده؟ وليه لحد دلوقتى محدش من أهلها جه ولا هى اتصلت بحد ليها علشان تطمنه عليها ليه كل ده يا حسام قولى؟!",
                "حسام رد وقال : كل اللى أنت سألته ده أنا كمان سألته لنفسى واستغربت جدا وعرضت عليها أنها تكلم أهلها من موبيلى وتطمنهم بس هى ......",
                "وقبل ما يكمل كلامه جت ممرضه وبلغته ان استشارى القلب عاوزه ضرورى فى مكتبه .",
                "فرد عليها وقال بلغيه انى هاروحله فورا .",
                "وبص لزين وقال : أنا لازم أمشى واسيبكم دلوقتى وأنتم كمان يالا روحوا ملهاش لازمه وقفتكم هنا ونكمل كلامنا بعدين .. وفعلا خدوا بعضهم هما التلاته وراحوا ناحيه الاسانسير وركبوا ونزل حسام الدور التانى اللى فيه قسم القلب والأوعية الدمويه، وهما كملوا فى الاسانسير للدور الارضى وخدوا بعضهم وخرجوا من المستشفى وراحوا على العربيه وركبوا ورجعوا على الفيلا .",
                "_________________________________",
                "وفى مكان تانى خالص فى أرقى أحياء القاهرة",
                "وعلى فيلا كبيرة فخمه جدا تشبه القصر كان فيه يافته صغيرة على الباب مكتوب عليها \"فيلا العاصى\"",
                "كان فى بودى جاردات واقفين بيحرسه البوابه الضخمه دى .. وعربيات كتير واقفه وخلف البوابه دى كان فيه جنينه كبيرة جدا مليانه اشجار كتير وانواع مختلفه من الزهور وحمام سباحه وعلى بعد حوالى 300 متر كان مبنى عالى من تلت ادوار وفى نصفه باب طويل عباره عن تحفه فنيه وواقف عليه بودى جاردات.",
                "وفى إحدى غرف الفيلا كانت شاهى العاصى قاعده على سريرها بتقلب فى موبيلها .",
                "وبدور على تويتر والفيس بوك عن اكونت بأسم زين الجبالى .",
                "اللى كان شاغل كل تفكيرها الفترة الأخيرة دى وبالذات من ساعه ما طردها من المحاضرة بتاعته .",
                "واللى بيعاملها بطريقه هى مش متعوده عليها من كل اللى حواليها .",
                "كله بيقدم ليها دايما فروض الطاعه وكل اللى هى بتطلبه بينفذ ليها على طول .",
                "شاهى كانت بنت وحيده ومدلعه وأبوها أكبر رجل أعمال فى مصر والشرق الاوسط ومعروف جدا جدا .",
                "عايشه هى وباباها ومامتها جوا الفيلا دى واللى معظم وقتهم بيقضوه بره كلهم .",
                "الأب مشغول دايما بشغله وبشركاته وسفرياته .. والام دايما مع أصحابها ومقضياها حفلات وخروجات ونادى معظم وقتها .",
                "ولكده شاهى دايما حاسه بفراغ وبتحاول تشغل الفراغ ده بالفسح والسهر لوش الصبح مع اصحابها .",
                "وكان صديقها الوحيد المقرب ليها عن أمها وأبوها واللى بتحكيله كل شىء يخصها كان عمها الصغير \"يوسف الشريف\"",
                "باب اوضتها خبط وهى ماسكه الموبيل وبتقلب فيه وانتبهت لخبط الباب وقالت ادخل .",
                "الشغاله ابتسمت وقربت منها وقالت : العشاء جاهز يا شاهى هانم تحبى أجيبه لحضرتك هنا ولا على السفره؟",
                "شاهى من غير ما تلتفت للشغاله وكملت تقليب فى الموبيل قالت : مش عاوزة اتعشى اخرجى برة واقفلى الباب وراكى .",
                "الشغاله من غير أى تعليق لفت نفسها ولسه هاتخرج من الاوضه شاهى اتعدلت وقامت وقفت وقالت : جهزيلى عصير توت",
                "ونزليه تحت عند البسين وانا نازله وراكى على طول .",
                "الشغاله بكل أدب : حاضر يا هانم .. تؤمرينى بحاجه تانيه؟",
                "شاهى نفخت واتنهدت وهى بتقلب فى الموبيل وقالت : لااااا روحى انتى .",
                "وفعلا نزلت الشغاله ورجعت شاهى قعدت على طرف السرير وبتكلم نفسها وبتقول : ازاى شخص زى ده وفى مكانه ده وملوش أى أكونت على أى تطبيق من التطبيقات دى كلها .",
                "غريبه اوى .",
                "ده انا ملقتش غير صفحه كبيرة جدا تخص اسم شركته واكيد بدام مش ليه اى اكونت حد غيره هايبقى مسؤول عنها من الموظفين .",
                "بس هاتروح منى فين يا زين يا جبالى؟",
                "أنا هافضل وراك و هاعرفك مين هى شاهى العاصى وقامت وقفت ورمت الموبيل علي السرير وراحت وقفت اودام دولبها وطلعت المايوه الخاص بيها اللى كان عبارة عن قطعتين وغيرت لبسها ولبسته ورفعت شعرها بتوكه لفوق ونزلت على تحت",
                "عند حمام السباحه وفى لحظه كانت ناطه فيه .",
                "_______________________________",
                "وفى اسكندريه وبالتحديد فى جنينه القصر",
                "كانت سميحه أم زين وسماح اختها قاعدين وبيتكلموا فى حاجات كتير من ضمنها الحفله اللى هايعملوها خلال أيام بمناسبه عيد ميلاد زين بالقاهرة زى ما اتعوده كل سنه يعملوها رغم عدم موافقه زين عليها.",
                "سميحه بصت لاختها وقالت : اومال شاهندا راحت فين مش باينه بقالها كام ساعه يعنى من ساعه ما اتغدينا يا سماح ؟",
                "سماح باستغراب ردت وقالت : انتى نسيتى ولا إيه يا سميحه مش شوشو قالت إنها هاتخرج تقابل صاحبتها ويلفوا مع بعض يشتروا شويه حاجات بالعربيه، وأنا متأكده أنها رايحه تشوف هديه لزين علشان عيد ميلاده .",
                "بس عملت نفسى مش عارفه حاجه علشان محرجهاش .",
                "سميحه اتنهدت وبصت لاختها وقالت : انا مش عارفه بس الواد ده هايفرحنى امتى بجوازه هو وشاهندا ويحس ويقدر حب شاهندا ليه؟ بس ياما قولتلك يا سماح اتكلم معاه واعرفه حقيقه مشاعر شاهندا ناحيته وانتى رفضتى ده وقولتى خليه يعرف ويحس بنفسه من غير ما ندخل بينهم .",
                "قال أيه علشان يكون واخدها بقرار منه هو مش مجرد ضغط منى أنا علشان ياخدها .",
                "سماح : فعلا هو ده اللى المفروض يحصل يا سميحه انتى مفكرة إنى لما أشوف بنتى دايما اودامى حزينه ومكسورة وزين مش حاسس بيها أو حتى بيحاول ياخد باله منها ده شىء بيعجبنى بالعكس ده بيقتلنى وبيوجع قلبى عليها .",
                "بس أرجع وأقول مسيره يعرف أد إيه هى بتحبه وبتتمناه من وهى لسه عيله صغيره .",
                "ومش عوزاها تعيش اللى إحنا عشناه زمان أنا وأنتى.",
                "سميحه بحزن : عندك حق يا حبيبتى وكفايه اللى حصل معانا زمان وأحنا صغيرين وبابا جوزنا غصب عننا من ناس منعرفهاش كانوا شركاءه فى شغل كتير يخصهم من غير ما ياخد رأينا فى أى شىء علشان ميحصلش معانا اللى حصل مع هدى أختنا .",
                "واتنهدت أوى وبكل حزن قالت : فاكرة لما صحينا من النوم فى يوم من الايام ولقينا هدى خدت كل لبسها وهربت وسابت البيت وماما وقعت وأغمى عليها لما عرفت الخبر ده .",
                "كانت صدمه كبيرة جدا عليها وعلينا وعلى بابا وفضلت على الحاله دى كام شهر لحد ما ماتت .",
                "وبابا من بعد هروب هدى وهو منعنا أننا نخرج من البيت نهائى أو حتى نرجع ونكمل دراستنا.",
                "سماح بحزن : ياااااااه يا سميحه .. رغم كل السنين اللى عدت دى وعمرى ما قدرت أنسى اليوم ده خالص وكأنه حصل إمبارح .",
                "وافظع يوم عمرى ما قدرت انساه فى حياتى ابدأ بعد هروب هدى بيومين لما حد إتصل على بابا على تليفون البيت وبلغه انهم لقيوا شنطه على شط البحر وفيها جواب ولبس لهدى ومكتوب فيه أنها فضلت الموت عن الحياه .",
                "ورغم صدمه بابا من الخبر ده خرج بسرعه لوحده من غير ما ياخد أى حد فينا أو يقولنا أنه كدب وخرج وهو مصدوم وحزين رغم غضبه منها بسبب هروبها وفضلنا كلنا مصدومين ومرعوبين ومش مبطلين عياط وبندعى ربنا إن الخبر ده يكون غلط وأن هدى تكون لسه على قيد الحياه .",
                "سميحه بحزن : يااااااه يا سماح",
                "انا اليوم ده عمرى ما قدرت انساه ابدا .. اليوم ده حول حياتنا كلها لسواد وحزن كبير .",
                "هدى فضلت أنها تموت لمجرد أن بابا رفض الشخص اللى قلبها حبه وأختاره .",
                "بحجه أنه فقير ومعندوش أهل ولا عزوة يليقوه بيه وبماكنته فى المجتمع وسمعته بين معارفه واهله .",
                "ياااااه يا سماح انا لو اقدر اقولك هما كانوا بيحبوا بعض أد إيه .",
                "كانت دايما بتحكيلى أنا كل حاجه بينهم لأنى كنت أقرب ليها عنك، وكانت بتخاف تحكى اودامك أى شىء لا تقولى لماما أو بابا زى عاويدك زمان و.........لسه هاتكمل كلامها ويكملوا حكايه هدى واللى حصل معاها زمان شاهندا كانت وصلت بعربيتها وركنت العربيه وطلعت كام شنطه فى ايديها وراحت وسلمت عليهم وهى مبتسمه .",
                "شاهندا بابتسامه جميله بصت لهم وقالت : مساء الخير يا حلوين أنتم لسه سهرانين ليه لحد دلوقتى .",
                "سماح حاولت تغير ملامح الحزن اللى على وشها وابتسمت وقالت : هو أنا أقدر أنام أو يجيلى نوم من غير ما أطمن على أمورتى الحلوة أنها رجعت بالسلامه .",
                "مع إنى قولتلك متتأخريش أو خدى السواق معاكى علشان أطمن بس أنتى مردتيش .",
                "شاهندا باستغراب : يا سلام يا ست موحه ده على أساس إنى لسه صغيرة وهاتخطف وأنا لوحدى ولا ايه؟ وبصت لخالتها سميحه وقالت : ما تقولى حاجه يا خالتوا لأختك هو أنا صغيرة ولا إيه علشان تخاف عليا بالمنظر ده؟",
                "سميحه بحب : يا حبيبتى هى قلقانه عليكى وبتخاف عليكى مش اكتر وبعدين فين الصغيرة دى أنا اودامى ست البنات كلها عروسه زى القمر وفعلا نخاف عليها .",
                "شاهندا رفعت حاجب ونزلت حاجب وقالت لااااا أنا طالعه اوضتى علشان مش هاخلص منكم أنتم الاتنين يالااا تصبحوا على خير .",
                "وفعلا خدت بعضها وطلعت على اوضتها وبعدها على طول طلعت سميحه وسماح كل واحده على اوضتها بعد ما أطمنوا على شاهندا أنها وصلت بالسلامه .",
                "_________________________________",
                "وفى سرايه الحاج صفوان فى قلب الصعيد كان الشباب كلهم متجمعين فى جنيه السرايه سهرانين مع بعض بعد ما اتعشوا واطمنوا ان الحاج صفوان والحاجه انعام ناموا واباهتهم وامهاتهم كمان فقرروا انهم يكملوا باقى سهرتهم فى الجنينه .",
                "وبظروفها كان مقضى اليوم ده معاهم سليم ابن عمتهم نعمه الله يرحمها هو ومراته الدكتورة ضحى .",
                "كل واحد فيهم كان قاعد جنب مراته",
                "قصى وفرح جنب بعض و عدى وهدى وفارس وسلمى وفهد وملك وكلهم كانوا حوامل وعلى آخرهم لانهم فى شهورهم الأخيرة الا هدى وملك كانوا متأخرين عنهم بحوالى شهرين .",
                "عدى برخامه بصلهم وقال : أنا مش عارف بس إحنا قولنا وقررنا أنها هاتكون سهرة رجالى أنتم أيه اللى حشركم فى وسطنا كده زى الغرة وكابسين على نفسنا يا هوانم؟",
                "هدى مراته وبتكون بنت عمته واخت سليم زغدته فى كتفه وقالت : يا سلام يا اخويا بقى إحنا زى الغرة ولازقين فيكم يا عدى وبصت للبنات وقالت سامعين يا بنات الواد ده بيقول علينا ايه؟",
                "فهد برخامه هو كمان بصلهم واحده واحده وقال : فعلا يا هدى عدى جوزك عنده حق .. إحنا كنا عاوزين السهرة للشباب بس .. الجنينه كبيرة اهى ما تروحوا تقعدوا وتتجمعوا بعيد عننا شويه فى أى ركن حبكت يعنى تلزقوا جنبنا بالمنظر ده .",
                "قصى بصلهم وقال : جرى أيه يا عم أنت وهو خفوا شويه على البنات هما عملوا أيه يعنى وبعدين حد يطول يقعد جنب مراته حبيبته أم عياله إن شاء الله فى جو رومانسى زى ده .",
                "سليم أبتسم وقال : قولهم يا قصى قولهم اصل العيال دى غاويه الصرمحه والسهر لوحدهم لوش الفجر أنا مش عارف هايعقلوا أمتى ويحمدوا ربنا على النعمه اللى فى ايديهم .",
                "عدى بعصبيه بصلهم وقال : نعم يا حبيبى انت وهو انتم هاتعملوها عليا طيب هما وهبل وهايكلوها لكن انا لا انا عدى ده انتم زمانكم قاعدين جنبهم ومش طاقينهم اصلا .",
                "فارس بصدمه لااااا اتكلم على نفسك ياض انت وهو واعقلوا كده انتم الاتنين ده كلها كام شهر وهاتبقوا ابهات .",
                "عدى بتحدى بصله وقال : ولو معقلناش أيه اللى هايحصل يعنى يا استاذ فارس؟",
                "فارس بتحدى ووعيد عيونه جت على قصى وعلى سليم اللى فهمه على طول هو بيفكر فى إيه وبص فى الآخر على عدى وفهد وقال إحنا هانقولك حالا هانعمل أيه .. والله زمان يا عدى أنت وفهد وأنتم اللى هاتجيبوه لنفسكم أنتم الإتنين .",
                "ولسه هايقوم ويقف هو وسليم وقصى .. بس عدى وفهد حسوا أنهم اتفقوا عليهم وقاموا بسرعه وجريوا من اودامهم .",
                "قصى كان أسرع وجرى وراهم وبعده فارس وسليم وفضلوا يجروا ورا بعض كلهم والبنات ميته من كتر الضحك على منظرهم .",
                "عدى : يا لهوووووى الحق ياد يا فهد دول بيجروا ورانا بجد هانهبب أيه قولى .",
                "فهد بينهج من كتر الجرى فى الجنينه الكبيرة بتاعه السرايه وفضل يجرى وعدى معاه وقاله مش عارف يا ابوا لسان طويل قولى هانعمل أيه ومنظرهم كده ناوين على نيه سودا .",
                "عدى بكل خوف : يااا لهووووى .. يا خرابى .. يا وقعتك السودا يا عدى يا إبن ام عدى عااااااااا الحقينى يا أمااااا.",
                "البنات كانت ميته من الضحك وقاموا وقفوا كلهم وراحوا وراهم علشان يشوفوا أخرتها أيه معاهم لحد ما وصلوا عند حمام السباحه وقعدوا يتفرجوا عليهم من بعيد لبعيد وهما بيلفوا الجنينه زى التراك ورا بعض .",
                "لحد ما فجأه قصى وسليم استخبوا بسرعه ورا نخله كبيرة عند حمام السباحه والبنات شافوهم ومحاولوش يظهروا كده علشان فهد وعدى يقعوا فى الكمين اللى هما عملينه .",
                "عدى هو وفهد كانوا لسه بيجروا وشافوا ان فارس وقف فجاه وقعد يستريح على الارض من كتر الجرى اللى بيجريه وراهم وان قصى وسليم اختفوا هما كمان فتوقعوا انهم قعدوا هما كمان فى فى أى حته يستريحوا .. فهدوا الجرى خالص وفضلوا ينهجوا وقربوا ناحيه البنات لما شافوهم عند حمام السباحه وكأنهم هما اللى فازوا .",
                "ولسه هايقربوا منهم ويقعدوا ياخدوا نفسهم جرى بسرعه سليم وقصى ومسكوا عدى قبل ما يجرى ولسه هايجروا على فهد هو كمان قام من خوفه منهم جرى وللاسف اتزحلق ووقع فى حمام السباحه .",
                "عدى بصوت عالى جدا : عاااااااا سيبونى سيبونى يا خمامين مش هالعب معاكم تانى",
                "يا لههههوى .. يا لهووى يا خسارتك يا عدى يا ابن ام عدى .. عااااااا",
                "الكل عمال بيضحك عليه وعلى كلامه وفجاه شالوه هيلا بيلا هما الاتنين وحدفوه فى حمام السباحه مع فهد .",
                "وفجاه سمعوا شباك اتفتح واترزع وسمعوا صوت الحاج صفوان من شباك اوضه نومه بيزعق وهو بيقول : انت يا بهيم يا اللى اسمك عدى اخرس وروح اتخمد احسنلك .. اقسم بالله لو نزلتلك يا حمار أنت وهو لا هابيتكم زى زمان فى الزريبه مع البهايم قبر يلمك منك ليه.",
                "_________________________________",
                "وفى بيت سعاد اللى كانت سهرانه هى وعيالها بيتفرجوا على التلفزيون فجأه سمعت خبط على الباب بشويش وده اللى خلاها تستغرب وتخاف .. فقامت وراحت ناحيه الباب وبصوت كله خوف قالت : ميييين ميين بيخبط؟",
                "حسان من بره رد وقال : انا يا سعاد يا اختى افتحى، افتحى بسرعه .",
                "اطمنت سعاد وخدت نفسها وفتحت بسرعه لحسان اخوها واول لما فتحت شافته واقف اودام الباب وحالته غريبه ومبهدله.",
                "سهاد ابتسمت وقالت : اهلا يا حسان فينك يا ابنى اليومين دول، ولا انت خوفت و اختفيت علشان المضروبه اللى اسمها ليل واللى عملته معاها ؟؟",
                "حسان ذقها ودخل وقفل الباب وراه وقال : يا اختى اوعى دخلينى الاول واقفلى الباب بدل ما حد يسمعنا ونبقى نتكلم جوا وتسألى براحتك، اه اختفيت علشان اللى ما تتسمى اللى اسمها ليل قولت لا تكون راحت للى اسمه الاسطى حسن ده وبلغت عنى علشان اللى عملته، وفضلت اراقب البيت من بعيد بقالى يومين واتاكدت انها معملتش كده .. فقولت أرجع وأعرف منك الأخبار لأن موبيلى الظاهر وقع منى ومش عارف وقع منى فين بالضبط .",
                "سعاد ردت وقالت : تعال أقعد الأول واستريح وخدلك دوش وغير لبسك ده لما احضرلك لقمه تاكلها شكلك ميت من الجوع وبعدين احكيلك على كل اللى حصل .",
                "حسان بخوف : لااااا أستريح إيه وأكل إيه أنا مش مطمن من البت دى هى واللى إسمه حسن الزفت ده، قوليلى بس حد جه حد اتصل عرفتى حاجه عنها قولى أى حاجه علشان آخد بعضى وامشى .",
                "سعاد باستغراب : يا ابنى أهدى وأقعد وأطمن مفيش أى حاجه حصلت لده كله .. وبعدين أنت كنت عملت أيه يعنى لده كله وأيه الدليل على اللى أنت عملته معاها حتى لو عملت . وليه ما تقولش أنها هى اللى اتحرشت بيك وكانت بتغريك وبتتدلع وبتتمايس معاك وانت اللى مردتش علشان خاطر العيش والملح والعشرة اللى بينكم وعلشان خاطر ابوها .",
                "يا حسان يا أخويا أقلب عليها التربيزة أنت قبل ما هى تقلبها عليك وتوديك فى داهيه",
                ".. دى حتة بت ولا راحت ولا جت وملهاش أهل خالص تتحامى فيهم .",
                "وبعدين لو اتزنقت أوى اتجوزها .. مش أنت عاوز كده يا روميووو .",
                "حسان اتنهد وابتسم بخبث وقال .. معقوله الموضوع سهل كده وانا اللى من خوفى كبرته .. معقول بعد ده كله فى الاخر توافق انى اتجوزها .. وجز على شفايفه وقال .. يااااااه ده انا هابقى اسعد انسان فى الكوووووون كله .",
                "وفجاه سمعوا رزع جامد على الباب لدرجه ان العيال اترعبت هى وسعاد وحسان من شده الخبط .",
                "حسان وشه جاب ميت لون وبص لسعاد اخته وقال : يا وقعه سودا ومنيله شكلها بلغت عنى والحكومه عرفت انى هنا وجت علشان تاخدنى اروح فين دلوقتى ولا استخبى فين يا سعاد الحقينى بسرعه الحقينى يا اختى",
                "سعاد بقلب جامد ردت وقالت : اجمد يا واد انت كده ونشف قلبك شويه فى ايه للخوف والرعب ده كله .. ما تيجى الحكومه احنا هانخاف منها ولا ايه وزى ما قولتلك هى اللى كانت بتتدلع عليك وبتتمايس مع كل الرجاله اللى بتشوفهم وبتتكلم معاهم بجرأة زياده شوتين .. ولا يهمك اثبت كده انت بس وخليك راجل يا منيل انا هاروح افتح اوعى كده من اودامى .",
                "الباب الخبط عليه زاد جدا وسعاد بصوت عالى : ايوووووا جايه اهو ياللى بتخبط مستعجل كده ليه الدنيا مش هاتطير .",
                "وقربت من الباب وخدت نفس كبير وبصت على اخوها اللى جرى استخبى فى اقرب اوضه وهو مرعوب وشاورت ليه بايديها انه يهدى خالص وفتحت واتفاجأت بالاسطى حسن واقف اودام الباب وحالته ومنظره كفيله انها ترعبها من جواها وفى ثانيه زق الباب جامد ودخل وهو متعصب ومتنرفز وباين عليه انه مش هايعديها على خير لسعاد وحسان .",
                "سعاد بتوتر وخوف بصتله بكل غيظ وقالت : ايه اللى انت بتهببه ده يا راجل يا منيل انت تعال هنا انت داخل فين من غير ولا احم ولا دستور هى وكاله من غير بواب يا راجل انت ولا ايه؟ انت مش عارف انى عايشه من غير راجل ومفيش حد معايا انا والعيال .",
                "الاسطى حسن بكل عصبيه بصلها وقال : بقولك ايه يا وليه انت من غير لت وعجن كتير .. انا مش ماشى من هنا غير لما اعرف ليل راحت فين وقسما بالله لو ما قولتى الزفت اخوكى حسان فى انهى داهيه لا اكون رايح ومبلغ عنه الحكومه وهى تجيبه بطريقتها وتتصرف معاه بنفسها .. لكن انى اقعد فى بيتى وانا مش عارف طريق البت بقالى يومين مش هايحصل خير معاكم فابالذوق كده قوليلى الزفت حسان الاقيه فين او ليل راحت فين ؟",
                "وفجاه وقبل ما ترد سعاد كان حسان خارج بكل برود من اوضة سعاد بعد ما كان دخل يستخبى فيها ومرعوب وخايف لما تخيل ان الحكومه هى اللى كانت بتخبط بالطريقه دى وقرب منه وقعد اودامه على الكنبه وحط رجل على رجل وسند ضهره وبصله من فوق لتحت وقال : انا اهووو يا راجل يا عجوز انت لما اشوف اخرتها معاك ايه ؟! وايه اللى بيحشرك وسطنا وبعدين ايه زفت دى اللى بتقولها عليا ما تخلى عندك شويه من الاحمر وتحترم نفسك بدل ما اهزقق وانت راجل كبير كده وآقل منك .",
                "الاسطى حسن اتفاجاه بحسان اودامه وبصله بكل غضب وقرب منه ومسكه من قميصه جامد وشده ناحيته وبكل عصبيه قال : تهذق مين يا حيوان يا جربوع انت يا كلب، انا هاموتك واستريح منك ومن عمايلك السودا .. عملت ايه للبت اليتيمه المسكينه اللى ملهاش حد فى الدنيا دى كلها بعد موت ابوها وامها .. عملت ايه للعيله اللى ابوها سابها امانه بين ايديكم يا كفرة .. انطق قبل ما اطلع روحك دلوقتى .. انطق يا حيوااااااان .. انا هاوريك الراجل العجوز هايهبب فيك ايه .. اقسم بالله هادفنك حى يا حسان لو ما قولتش هببت ايه فى ليل انت والجربوعه اختك دى .. وشده جامد من لياقه قميصه لدرجه ان حسان بدأ يتخنق فى ايده .",
                "سعاد بخوف ورعب قالت : يا لهوووى وفضلت تصرخ وتذق فى الاسطى حسن بتحاول تبعده عن اخوها حسان من كتر خوفها عليه وتقول : ابعد يا راجل يا مجنون انت، ابعد هاتموته فى ايدك، يا لهووووووى .. يا لهوووووى الحقوناااا يااااا نااااااس .",
                "حسان بيحاول يزق الاسطى حسن بعيد عنه بكل قوته وبيقول : اوعى يا راجل يا خرفان انت، اوعى بدل ما اموتك انت مكانك ومحدش يعرف عنك اى شىء .. والبت اللى بتتكلم عليها دى .. دى بت .......... لمو أغظه يعنى مش ولابد .",
                "هى اللى بتتدلع عليا وبتتمايس معايا وبتتحرش بيا كمان فى الراحه والجايه، ومش معايا انا بس كماان .. مع كل الرجاله اللى بتشوفهم بتعمل كده وهى فى الكشك، لو مفكر انها شريفه وعفيفه تبقى غلطان، دى بت بتلعب بالبيضه والحجر وكل يوم مع واحد شكل وتلاقيك انت كمان منهم يا راجل يا عجوووز .",
                "الاسطى حسن اتصدم من كلام حسان وفضل يقول بكل عصبيه : أخرس يا كلب يا حيوان انت، ليل دى انا اللى مربيها وعارف اخلاقها كويس اوى وواثق فيها وفى تربيتها .. انت اللى كلب سعران وفكرتها زى الاشكال الوسخه اللى انت تعرفها، بس هاقول ايه غير حسبى الله ونعم والوكيل فيكم، حسبى الله ونعم الوكيل، ربنا ينتقم منكم يا كفره .. ربنا ينتقم منكم .. لا حول ولا قوه الا بالله العلى العظيم،؛انتقم منهم يااارب انت المنتقم الجبار .. ربنا يمهل ولا يهملو.",
                "وعيونه جت على سعاد وبكل اسى وحزن قال .. خليكى فاكرة كلامى كويس اوى اوى .. ربنا يمهل ولا يهمل يا سعاد، وانتى عندك ولايا وعيال افتكرى كده كويس .",
                "وخد بعضه وخرج من باب الشقه وهو عمال يستغفر ربنا بحرقه وحزن على الكلام اللى حسان قاله .. وساب حسان وسعاد فى حاله من الصدمه لحد ما حسان قام وقف وعدل هدومه و راح رزع الباب وراه وقال : غووور فى ستين داهيه راجل مجنووون .",
                "سعاد بعصبيه قربت منه وقالت : فعلا راجل مجنون متعكرش مزاجك يا حسان يا اخويا .. قوم كده وغير لبسك ده وخد دوش لحد ما اجهزلك العشاء ومتفكرش فى اى شىء من اللى هو قاله ده .",
                "وفعلا قام حسان ودخل اوضته وخد غياره ودخل على الحمام .",
                "__________________________________",
                "عدى يومين على الحال ده وليل كانت لسه فى المستشفى وحالتها بتتحسن يوم بعد يوم .. وكان عمر دايما هو اللى بيروح ويطمن عليها بنفسه زى ما زين طلب منه لانه مشغول كالعاده فى شغله دايما .. وكمان كان بيتصل بالدكتور حسام ويعرف منه حاله ليل اخبارها ايه .",
                "عمر كان وصل المستشفى عند ليل وكان معاه شنط كتير فيها حلويات زى ما اتعود انه يجبلها كل يوم وهو رايح لها لما حس انها بتحب الشيكولاته وحس انها طفله صغيرة بس عيونها دايما حزينه فحاول انه يخفف عنها .",
                "فاوصل عند باب اوضتها ومعرفش يخبط من الشنط اللى فى ايده فحاول انه يخبط برجله",
                "فاستغربت ليل من جوا وقالت : ادخل، فادخل عمر وهو مبتسم وبيقول : اعذرينى يا ست ليل اعمل ايه بس معرفتش اخبط بأيدي من كتر الشنط اللى جبتها معايا.",
                "ليل بخجل وابتسامه رقيقه ردت وقالت : ايه كل ده بس يا عمر، كل يوم كده تجيب حاجات كتير بالمنظر ده وانا اصلا مليش نفس لاى حاجه خالص وفى حاجات كتير موجوده لسه اهى من امبارح .",
                "عمر بيعدل لبسه وبينفض فى ايده مكان شيل الشنط وبصلها وقال : يااا سلام ده على اساس انك خلصتى كل الشيكولاته اللى جبتهالك امبارح وانا قاعد معاكى ومهنش عليكى تدينى حتى واحده يا حرام فعلا ملكيش نفس خالص يا لى لى .",
                "ليل بخجل ابتسمت وردت وقالت : يا سلام يا اخويا بزمتك انا لوحدى اللى اكلتهم ولا انت كمان اكلت معايا، ده انا يادوبك اخدت واحده بس وانت ما شاء الله قومت بالباقى ده انت كداب اوى .",
                "عمر بيضحك اوى من طريقه كلام ليل وقال : ده انتى طلعتى مش سهله ابدا اهو وانا اللى بقول عليكى عبيطه وهبله ومش بتخدى بالك من اى حاجه .. ماشى ماشى يا ستى انا فعلا اللى اكلتهم .. تعالى بقى نقعد كده وناكل البيتزا السخنه دى اللى جيبهالك .. انا عارف ان زمانك مليتى وزهقتى من اكل العيانين اللى فى المستشفى ده .. وعدى الجمايل بقى يا ست ليل وخليكى فاكرة .",
                "ليل : لا يا سيدى علشان بعد كده تزلنى و تقول انى أكلت البيتزا كلها هى كمان لوحدى ولا ايه ؟",
                "عمر بضحك رد وقال : لا تعالى يا ستى متخافيش مش هاقول حاجه و.......",
                "وفجاه سمعوا خبط على الباب وليل بصت لعمر باستغراب وقام عمر علشان يشوف مين وفتح على طول واتفاجاه بزين اخوه شايل بوكيه ورد وجاى يطمن على ليل .",
                "عمر بابتسامه عريضه واستغراب لانها حاجه غير متوقعه من زين بصله وقال : اهلا استاذ زين .. جيت يعنى مع انك كنت مشغول جدا فى الشغل ولا زوغت وسيبتهم وجيت!!",
                "زين ابتسم وبص لي ليل وقال : مساء الخير .. ممكن ادخل الاول يا استاذ انت وبعدين نتكلم ؟",
                "ليل بخجل ردت وقالت : اه طبعا اتفضل يا استاذ زين .",
                "ودخل زين وقرب منها وقدملها بوكيه الورد وابتسم وقال : انا اسف انى مجتش سألت عليكى بقالى يومين .. اعذرينى لانى كنت مشغول جدا فى الشركه .. وكنت بطمن عليكى من عمر اخويا ومن الدكتور حسام اول بأول .",
                "ليل بخجل ردت وقالت : متقولش كده يا استاذ زين وكفايه اوى اللى عملتوه معايا لحد دلوقتى تعبتكم كلكم معايا .. وكفايه اللى دكتور حسام بيعمله معايا .. انا مش عارفه هاقدر اوفى جميلكم ده ازاى .",
                "عمر برق لها جامد وبصلها وقال : وانا ابن البطه السودا مش كده ولا ايه مجبتيش سيرتى خالص ليه يا هانم، يخونك الشيكولاته والبيتزا يا ليل، ويخونك الهزار والضحك اللى ضحكتهولك خلال اليومين اللى فاتوا دول .. وعمل نفسه زعلان .",
                "زين بعصبيه اول لما سمع كلام عمر اخوه بصله و قال : ما تلم نفسك يا بنى ادم انت .. شيكولاته ايه وبيتزا ايه اللى بتتكلم عليها دى عيب الكلام ده يا قفل انت .",
                "ليل غصب عنها ضحكت اوى من قلبها لاول مره من فترة طويله وبصتله بأسف وقالت : سيبه سيبه يا استاذ زين انا عارفه ان عمر ما يقصدش حاجه من اللى انت فهمته ده .. وفعلا من غيره مكنتش عارفه هاعمل ايه ده هون عليا كتير اليومين دول والصراحه كتر خيره مقصرش معايا ابدا .",
                "وبعدين كتر خيركم انتم الاتنين ربنا يقدرنى وارد جميلكم ده عليا .",
                "زين رد وقال : ولا جميل حاجه عيب متقوليش كده، وقبل ما يكمل كلامه موبيله رن وكانت مامته اللى بتتصل فاستأذن وخرج بره الاوضه علشان يتكلم براحته",
                "زين مسك موبيله ورد وقال : اهلا يا ست الكل، وحشيتينى والله اخبارك ايه يا حبيبى؟",
                "سميحه : اهلا يا زين انت اللى وحشتنى يا حبيبى واخبار عمر ايه وداده زينب وميرفت ؟",
                "زين بحب رد وقال : الحمد لله يا امى كلنا بخير وكويسين المهم طمنينى عليكى انتى وعلى صحتك وعلى خالتو ؟",
                "سميحه ابتسمت وقالت : الحمد لله يا حبيبى انا كويسه جدا وخالتو كمان كويسه انت عارفنى لما بكون فى اسكندريه وبالتحديد فى القصر وجنب البحر بالذات نفسيتى وصحتى بتيجى عليهم، انا اتصلت اطمن عليكم انتم وابلغك اننا هانرجع بكرة ان شاء الله .",
                "زين باستغراب : تمام يا حبيبتى توصلى بالسلامه تحبى ابعت عمر ليكى امتى علشان يجيبك ؟؟",
                "سميحه : لا يا حبيبى خلى عمر مستريح .. انا هارجع مع شاهندا وخالتك سماح علشان عاوزين يقضوا كام يوم معانا ويشتروا شويه حاجات للجمعيه بتاعه الايتام بتاعتهم .",
                "زين اتنهد واتعصب : ده لسه كانوا عندنا الاسبوع اللى فات ملحقوش يوحشونا يعنى يا امى .",
                "هما مش بيتعبوا من كتر السفر ده رايح جاى يعنى!!",
                "سميحه بزعل : جرى ايه يا زين عيب كده يا حبيبى ميصحش، وبعدين دى اختى الوحيده وماليش غيرها فى الدنيا دى كلها هى وبنتها الوحيده وعمى صفوان، اقولهم لا متجوش عندنا مش عاوزينكم ولا زين عاوزكم تيجوا عندنا يعنى يا ابنى ولا ايه؟",
                "مش كفايه بتزعل منك شاهندا دايما بسبب مقابلتك ليها وهى فى بيتك!! ودايما مكشر فى وشها ومش بتقعد ترحب بيها ولا بتتكلم معاها ابدا زى اخوك وزى ما القرايب بيعملوا مع بعض رغم انها بتحبك جدا انت وعمر .",
                "زين نفخ جامد واتعصب اكتر : خلاص يا امى انا اسف متزعليش نفسك وحقك عليا انتى وخالتوا وشاهندا كمان، وتيجوا بالسلامه .. بعد اذنك بقى علشان عندى شغل سلاااام .",
                "من قبل حتى ما والدته ترد عليه السلام .",
                "وقفل موبيله وفضل دققتين تلاته بره اوضه ليل لحد ما يهدى شويه بس للاسف كان باين عليه العصبيه ودخل وهو قالب وشه وبص لى ليل وقال : بعد اذنك انا لازم امشى والحمد لله انى اطمنت عليكى محتاجه اى شىء .",
                "ليل استغربت من منظره ده وتحوله لشخص تانى خالص اول مرة تشوفه وتعرفه ضارب بوظ وقالب وشه وبخجل ردت وقالت : لا مش محتاجه اى شىء و متشكرة جدا يا استاذ زين.",
                "زين من غير ما يرد عليها بص لعمر اخوه وقال : قاعد ولا هاتنزل معايا ورانا شغل كتير متعطل يا بيه .",
                "عمر عيونه جت على عيون ليل وحس باحراجها وتوترها من طريقه زين فارد وقال : لا نازل معاك محتاجه حاجه يا ليل .",
                "وقبل ما ترد ليل زين هو اللى رد و قال .. مستنيك تحت ما تتأخرش وخد بعضه وخرج من الاوضه خالص .",
                "ليل اتكسفت جدا من طريقته دى وبان على وشها الحزن وبصت لعمر وردت وقالت : لا شكرا يا عمر، وياريت ما تتعبش نفسك وتيجى تانى انا كويسه ومش محتاجه حد يكون جنبى .",
                "عمر حس بيها وبنبره الحزن اللى فى كلامها وكمان احراجها وقال : يا بنتى ده زين اخويا تلاقيه بيتحول كده فجأه من غير ما تحسى متزعليش منه يا ليل هو قلبه طيب جدا وحنين بس ساعات بيقلب كده من غير اى سبب .",
                "ليل بحزن : لا مش زعلانه ولا حاجه .. وشكرا اوى ليكم تعبتكم معايا .. وبعطلكم عن شغلكم لو سمحت يا عمر ما تتعبش نفسك تانى وتيجى انا كويسه ومش عاوزة اكون حمل عليكم .",
                "عمر ابتسم وحاول يخرجها من الحزن ده وبصلها وقال : ولا كأنى سمعت حاجه .. تحبى اجبلك ايه بكرة بقى وانا جاى .. شاورى وانا اجبلك على طول اللى تتمنيه يا لى لى .",
                "ايه رايك فى لى لى دى حلوة صح .",
                "ليل بحزن ردت وقالت : مش عاوزة حاجه ومتجيش تانى لو سمحت وتعطل نفسك وتسيب شغلك انا بقيت كويسه متقلقش كتر الف خيركم اوى لحد هنا .",
                "عمر ضحك وقال : بقى كده يا لولو يخونك الشيكولاته والبيتزا اللى كلناهم مع بعض، على العموم انا جاى يعنى جاى .. سلام بقى احسن زمان ( ابو لهب ) قصدى زين اخويا واقف مش طايق نفسه تحت، سلاااام يا قطه اشوفك بكرة يا قمر .",
                "وخرج من الاوضه وقفل الباب وراه وساب ليل لوحدها وسط حزن كبير، واول لما خرج دمعه غصب عنها نزلت من عيونها وافتكرت الطريقه الغريبه اللى كان بيتكلم بيها زين بعد ما جاله تليفون وحست انها شخص مش مرغوب فيه .",
                "وبينها وبين نفسها قررت انها تكلم دكتور حسام وتطلب منه انها تخرج من المستشفى وتكمل علاجها فى البيت .",
                "ونزل عمر وفعلا زى ما توقع زين واقف مش طايق نفسه اودام عربيته فقرب منه وقال : ايه يا ابنى انت اللى هببته ده؟",
                "ده منظر تكلم بيه واحده مريضه وتعبانه فى قلب مستشفى، ده انت كنت ناقص تقولها كفايه عليكى كده معطلانا معاكى بقالك كام يوم .",
                "فى ايه يا زين لده كله ومين كلمك فى التليفون وقلبك بالمنظر ده؟",
                "زين بعصبيه رد وقال : بقولك ايه انا مش ناقصك انت كمان كفايه الست والدتك واللى بتعمله معايا دايما، انا هاركب عربيتى ورايح على موقع التصوير اللى هايبدا النهارده للفيلم الجديد فى التجمع وانت خد بعضك وروح على الشركه ولما تخلص ابقى حصلنى يالا سلام .",
                "وفعلا وقبل ما عمر يرد على كلامه كان زين راكب عربيته وماشى بيها زى الطيارة .",
                "عمر باستغراب قال : والله مجنون، ايوا انا اخويا \"زين الجبالى\" مجنوووووون",
                "صبرنى ياااااارب .",
                "_________________________________",
                "عدى كذا ساعه والليل ليل والاسطى حسن كان قاعد فى بيته مش راضى يكلم حد نهائى ولا حتى مراته وقافل على نفسه باب اوضته .",
                "لحد ما دخلت عليه بنته أية وبكل حب قربت منه وقالت : بابا لو سمحت متعملش فى نفسك كده علشان خاطرى .. هى اكيد راحت عند اى حد من قرايب امها او ابوها وهاتقعد عندهم شويه واكيد هاتتصل بيك وتطمنك عليها بعدين .. ولو سمحت يا بابا ما تزعلش نفسك بالمنظر ده كده علشان خاطر صحتك يا حبيبى احنا محتاجينك معانا .",
                "ماما مش عاوزة تاكل اى شىء هى كمان علشان شيفاك انت فى الحاله دى بقالك كام يوم .. ارجوك يا بابا لو سمحت تعال نقعد كلنا على السفرة زى زمان وناكل مع بعضنا .",
                "الاسطى حسن بكل حزن وألم بص لبنته وقال : غصب عنى يا أيه يا بنتى .. قلبى موجوع عليها اوى .. دى امانه وابوها موصينى عليها، اقوله ايه لما اقابل وجه رب كريم ويسألنى عليها، اقوله انى مقدرتش احافظ على امانتك يا عبد الرحمن يا اخويا وضيعتها من ايدى، اقوله انى سيبتها لسعاد وحسان يعمله فيها اللى هما عاوزينه من غير ما احميها منهم، وبعدين دى ملهاش حد خالص بعد موت امها وابوها غير ربنا، ابوها مقطوع من شجرة وملوش حد خالص، وامها كمان سابت اهلها واتجوزت عبد الرحمن من سنين طويله غصب عنهم ومعرفش اهلها دول فين اصلا ولا حتى اعرف ليهم اى عنوان، كل اللى اعرفه عنهم زى ما عبد الرحمن كان قايلى انهم من اسكندريه ناس صاعيده و أغنية اوى .",
                "قوليلى بس اعمل ايه يا بنتى علشان الاقيها واجبها تعيش فى وسطكم هنا واحطها بين رموش عينيا، قوليلى يا أيه انا هاتجنن عليها يا بنتى هاتجنن .",
                "أيه بكل حنيه طبطبت عليه وقالت : اهدى يا بابا علشان خاطرى وباذن الله هتيجى وهانشوفها تانى وهاتعيش معانا، بس علشان خاطرى قوم معايا دلوقتى وتعال كل لقمه معانا علشان خاطر ماما اللى قاعده من صباحيه ربنا مكلتش اى شىء من كتر زعلها عليك وعلى ليل وعلشان خاطرى يا حبيبى .",
                "اتنهد الاسطى حسن من جواه وبص لبنته وقال : لله الامر من قبل ومن بعد، يارب استرها معاها واحفظها بحفظك ورجعها لينا ياااارب، وقام وخرج من اوضته وراح قعد مع عياله علشان يكلوا مع بعضهم .",
                "وعيونه على عبير بنته بنظرة عتاب كبيرة .",
                "_________________________________",
                "زين كان خلص تصوير المشاهد الاولى من الفيلم الجديد هو والمؤلف وعمر اللى كان راحله بعد ما خلص شغل الشركه ورجعوا على الفيلا ولسه زين هايطلع على اوضته عمر وقفه وقال : ايه ده انت طالع على طول كده مش هانتعشى ولا ايه انا ميت من الجوع وهاخلى دادة زينب تجهز لنا العشاء .",
                "زين من غير حتى ما يلتفت ليه ومكمل طلوع لفوق قال : مش عاوز أكل، اتعشى انت لوحدك انا هلكان، تصبح على خير .",
                "عمر باستغراب وهو عيونه عليه قال : ايه الواد ده : ده احنا مكلناش اى شىء من بدرى اوى معقول مجعش وفكر وقال : على العموم انا ماااالى، هاروح انا اخلى دادة زينب تجهز العشاء ليا عقبال لما اخد شور واغير لبسى ده .",
                "وفعلا راح على المطبخ وطلب من زينب انها تجهزله الاكل وبعدها خد بعضه وطلع على اوضته.",
                "وزين بعد ما دخل اوضته وقفل على نفسه قلع هدومه ودخل على الحمام على طول وفضل واقف تحت الدش وقت كبير علشان يضيع تعب اليوم الطويل ده، وعاد احداث كتير حصلت من ضمنهم اللى عمله مع ليل . وطريقته الرخمه معاها واحراجها اودام عمر .",
                "وفضل كدة كام دقيقه .",
                "وبعد شويه خرج من الحمام وكان مقرر انه اول حاجه هايعملها اول لما النهار يطلع انه يروح من بدرى على المستشفى ويعتذر لى ليل على طريقته البايخه دى معاها .",
                "وقرب من التسريحه وسرح شعره وفتح الدرج يحط ساعته لمح السلسله بتاعه ليل ومد ايده مسكها وبعدها حطها فى الدرج تانى وقفل عليها .",
                "وراح لسريره وفرد جسمه ومن كتر الارهاق والتعب اللى مر بيه كان مفكر انه هينام على طول لكن للاسف حصل عكس كده خالص وعاد زكريات كتير مرت بحياته بيحاول يمحيها باى طريقه من ماضيه ومش بيقدر للاسف خالص وخصوصا فترة ارتباطه بالبت اللى حبها فى الكليه بجنون وكانت سبب رئيسى فى كره للبنات كلها وكمان الحادثه بتاعته اللى هو مر بيها من حوالى ست سنين وكانت السبب الرئيسى فى كشفت البت دى على حقيقتها .",
                "وفضل يتقلب يمين وشمال فى السرير علشان يبعد افكاره وزكرياته دى عنه لكن للاسف بدا يفتكر البنت دى لما شافها لاول مرة فى المدرج وهو واقف بيشرح للطلبه .. ساعتها كانت بنت جميله ورقيقه ولفتت انتباهه واعجب بيها جدا وهى كمان بدلته الاعجاب ده وتخيل انها حبته بجد زى ما هو حبها .. وبعد فترة قرب منها واعترف لها بحبه ده وفرحت هى ساعتها جدا وعلشان هو يعرف فى الاصول كويس جدا قال لمامته وحدد ميعاد معاها ومع البنت دى علشان يروح يقابل اهلها هو وجده صفوان ووالدته واخوه عمر .. وفعلا حددوا الميعاد و راحوا واتقدموا واهلها رحبوا بيهم جدا وقروا الفاتحه ولبسها خاتم الماظ .. واتفقوا ان الجواز هايكون بعد كام شهر من دلوقتى لما تخلص البنت دى امتحانات السنه النهائيه ليها فى الكليه ويكون زين جهز الجناح الخاص بيهم فى الفيلا عند مامته .",
                "وفى اخر يوم ليها فى الامتحانات قرر زين انه يروح لها الكليه وياخدها ويفرجها كل التجهيزات اللى خلصها فى الجناح الخاص بيهم وكمان يعزمها على العشاء .",
                "وللاسف نزل من الشركه وهو فرحان جدا انه اخيرا هايتجوز الانسانه اللى قلبه حبها و عشقها وركب عربيته وطلع بيها باقصى سرعه وللاسف من شده السرعه دى على الطريق الدائرى كاوتش العربيه انفجر واتقلبت العربيه بزين كذا مرة ومش بس كده جت عربيه نقل كبيرة و سريعه وخبطت عربيه زين كام متر اودام وهى مقلوبه .",
                "واصعب شىء من ده كله لما كان نايم بين الحياه والموت فى المستشفى عند حسام وسمع الدكتور الاستشارى وهو بيبلغ والدته وعمر وخطيبته والحاج صفوان انه ممكن يكون عاجز ومشلول طول حياته بسبب الحادث ده .",
                "وساعتها للاسف خطيبته اتصدمت و بعدت عنه لما عرفت موضوع الشلل ده واتخلت عنه فى اصعب وقت هو كان محتاجها تكون جنبه وتقويه وتسانده .",
                "وكان كل لما يسأل عليها والدته تبلغه انها مريضه او تعبانه او مسافرة مع اهلها بره او مش قادرة تيجى فقلبه حس ان فى شىء لحد ما يوم بعد يوم عرف الحقيقه المرة دى من عمر اخوه وعرف انها بعدت عنه وسابته لما سمعت كلام الدكتور انه جايز يعيش بعد الحادثه دى عاجز ومشلول .",
                "ولان زين كان عنده ايمان بربنا كبير وتحدى اقوى عمل كل اللى يقدر عليه وعمل اكتر من عمليه كبيرة وعلاج طبيعى ومع اسراره الكبير فضل على الحال ده كام شهر فى المستشفى عند حسام لحد ما ربنا شفاه نهائى ورجع افضل من الاول ومن ساعتها كره كل البنات اللى كان بيشوفها وبقى يحتقرهم .",
                "اتنهد زين جامد من الزكريات المؤلمه اللى افتكرها دى وهو نايم فى سريره وقال .. كلكم زى بعض .. كلكم زى بعض .",
                "فاشد الخداديه الصغيره اللى كانت جنبه ومد ايده وحطها على راسه علشان يقدر ينام ويبطل تفكير فى الماضى .",
                "_________________________________",
                "وعند شاهى العاصى فى الفيلا الضخمه بتاعتهم كان فيه ناس كتير وبودى جردات واغانى وانوار وحفله كبيرة اوى فيها كل أصحاب باباها ومامتها واصحابها هى كمان",
                "بمناسبه عيد جواز باباها ومامتها اللى اتعودوا انهم يعملوه كل سنه فى نفس اليوم ده .",
                "شاهى كانت لابسه فستان شبه عريان بحماله رفيعه جدا وفوق الركبه بكتير وعماله ترقص هى وأصحابها على الموسيقى الساخبه .",
                "مامتها كانت قاعده على تربيزة كبيرة هى واصحابها وبيتكلموا عن احدث موديلات الفساتين فى باريس وصيحات الموضى العالميه .",
                "وجوزها كان فى مكتبه معاه تليفون مهم جدا من بره عن الصفقه الجديده للشركه بتاعته ومن صوت الدوشه وهيصه الحفله اللى بره دخل مكتبه وقفل عليه علشان يقدر يسمع و يتكلم براحته .",
                "وبعد ما خلص مكالمته خرج ورجع حفلته تانى وراح قعد مع اخوه وبعض اصدقاءه .. اخوه كان المنتج الشاب المعروف يوسف الشريف 38 سنه ويعتبر اخوه الصغير اللى معظم عمره عاشه فى بلاد بره بعد وفاه والده ووالدته ورفض انه يعيش عند اخوه الكبير واتخرج من اكبر الجامعات الاوربيه ونزل مصر وفضل انه يعيش لوحده بعد رجوعه بعيد عن عاصى اخوه الكبير .",
                "يوسف بدأ يحكى لكل الموجودين عن بدايه تصوير فيلمه الجديد اللى من إخراج المخرج الكبير زين الجبالى .",
                "عاصى ابوا شاهى بصله باعجاب وقال .. ايه المفاجآت الحلوة دى يا استاذ يوسف .. هو انا آخر من يعلم ولا ايه !! على العموم الف مبروك عليك الفيلم الجديد يا حبيبى .. وحلو اوى انه من اخراج زين الجبالى .. انا اسمع انه مخرج كبير جدا وليه اعمال ناجحه وهادفه رغم صغر سنه .. وكويس انه وافق بسهوله على اخراج الفيلم بتاعك يا يوسف .. انا اعرف انه مش بسهوله انه يوافق على اى فيلم وخلاص .",
                "يوسف بصله باستغراب وقال .. ومين قال ان الفيلم اللى هانتجه ده فيلم اى كلام .. انت تعرف عن اخوك كدة برضه يا عاصى ولا ايه .",
                "واكبر دليل على كده ان زين وافق على إخراجه بعد ما قرأ السيناريو كله .. بعد ما درسه كويس جدا مرة واتنين وتلاته واتاكد انه فيلم كويس وهايكسر الدنيا بأذن الله .",
                "عاصى بابتسامه مد ايده و ولع السيجار بتاعه وبص لاخوه يوسف وقال : يا حبيبى انا مش بقلل من الفيلم بتاعك بالعكس انا فرحان ليك جدا ويارب يكسر الدنيا زى ما انت متوقع .. انا بتمنالك النجاح دايما يا حبيبى .. انت اخويا الصغير وبعتبرك ابنى قبل ما تكون اخويا .. انت ناسى انى انا اللى مربيك ولا ايه من صغرك بعد ما ماما وبابا ما ماتوا واحنا صغيرين .",
                "انا بسمع بس عن زين الجبالى ده انه مش بيوافق على أى عمل غير بصعوبه .",
                "يوسف : ربنا يخليك ليا يا حبيبى .. وانا عمرى ما هانكر وقفتك جنبى وتشجيعك ليا ابدا .",
                "واحد من أصدقائهم رد وقال فعلا يا يوسف .. انا عمرى ما شوفت حد بيحب اخوه زى ما انت بتحب اخوك كده يا عاصى .. ربنا يخليكم لبعض يارب وتفرح بيه بقى وبجوازه .",
                "يوسف ضحك وقال : جواز ايه بس وبتاع ايه هو انا ناقص نكد وزعل وعكننه .. ورايح فين وجاى منين ؟ وكلمت دى ليه ؟ وبتضحك لده ليه ؟",
                "الكل فضل يضحك على طريقه يوسف وهو بيتكلم لحد ما جت شاهى وهى مبتسمه وقربت من يوسف ولفت ايديها حاولين كتافه من ضهره وهو قاعد وقالت ... يا ترى عمو حبيبى بيضحك اوى كده ليه!!",
                "يوسف مد ايده على ايديها ولفها ناحيته وقال .. حبيبه عمو الشقيه .. اهلا يا شاهى .. انا سايبك من زمان براحتك مع اصحابك بترقصوا .. وكل ده وانا قاعد منتظر اشوفك انتى هاتيجى تسلمى عليا امتى يا بكاشه .. لحد ما سياتك حنيتى عليا وجيتى اخيرا اهوه .",
                "شاهى بضحك ردت وقالت .. حبيبى اللى واحشنى والله وبقالى شهر بحاله معرفش عنه حاجه اخبارك ايه يا عمو ومختفى فين الوقت ده كله اعترف يا استاذ ؟",
                "يوسف ابتسم ورد وقال .. هاكون فين يعنى يا حبيبتى غير فى شغلى وفى الفيلم الجديد اللى بدات تصويره النهارده .",
                "شاهى .. واااااااو تصوير الفيلم الجديد .. من ورايا .. يا سلام يا اخويا مش كنت واعدنى فى الفيلم ده انى هاحضر معاك اول يوم تصوير .. ليه الخيانه دى بقى يا استاذ .. انا زعلانه منك ومخصماك يا يوسف .",
                "عاصى باباها رد وقال .. بنت عيب كده اتكلمى مع عمك كويس .",
                "شاهى بدلع ردت وقالت .. بقولك ايه يا سى بابا .. انا ويوسف احرار مع بعض وياريت سياتك ما تتدخلش بينا اوك يا سى بابا ولا رايك ايه يا يوسف .",
                "يوسف بيضحك وبص لاخوه وقال .. شاهى عندها حق يا عاصى .. انا وهى احرار مع بعض .. واعملى حسابك يا حبيبتى على اخر الاسبوع الجاى هاخدك معايا تحضرى تصوير الفيلم الجديد وتتعرفى على ابطاله وكمان على المخرج بتاعه .. ايه رايك يا قمر؟",
                "شاهى بفرحه ردت وقالت.. وااااااو",
                "يعيش يوسف .. يعيش يوسف الشريف",
                "عمووو حبيبى .. وقربت منه وباسته فى خده وجريت على اصحابها علشان تبلغهم بكده وتغيظهم .. ومشيت قبل ما تعرف مين هو المخرج اللى مش مخليها على بعضها بقالها كام يوم .",
                "__________________________________",
                "الليل كله عدى والشمس بدات تشرق وليل نايمه على سريرها فى المستشفى سهرانه طول الليل وبتفكر تعمل ايه او تروح لفين بعد ما تطلب من الدكتور حسام انها تخرج من هنا ولو خرجت معقول ترجع البلد بتاعتها تانى ؟؟ وهاتقدر تعيش مع سعاد مرات ابوها والحيوان اخوها اللى اسمه حسان ده بعد اللى كان عاوز يعمله معاها ؟؟ معقول تتخلى عن كل ذكرياتها فى بيتها مع باباها ومامتها وكمان اخواتها الصغيرين اللى مش عارفه هايكون مسيرهم ايه مع واحده زى سعاد دى .",
                "ومش معقول كمان ترجع على بيت الاسطى حسن بعد الكلام اللى هى سمعته من بنته عبير مع امها .",
                "حاجات كتير بتفكر فيها ومش قادرة تاخد قرار او تحدد بالضبط هى هاتعمل ايه .. مع مصير مجهول وشعور بالوحده والضعف واليتم مسيطر عليها .. وفضلت على الحال ده",
                "لحد ما غمضت عيونها وراحت فى النوم وبعد فترة طويله بدات تفوق لما حست بدخول دكتور حسام والممرضه جايين يطمنوا عليها وكمان يدوها علاجها .",
                "دكتور حسام بوش بشوش مبتسم بصلها وقال .. صباح الخير وصح النوووم يا كسلانه .. معقول كل ده نوم .. الساعه داخله على 8 صباحا وانتى لسه نايمه .",
                "قومى قومى يا شيخه خلينا نطمن عليكى ونشوف اخبارك ايه .",
                "ليل بابتسامه حزينه قامت عدلت نفسها وقالت .. صباح النور يا دكتور حسام .. انا مش كسلانه ولا حاجه انا لسه يا دوبك نايمه لما النهار طلع .. مكنتش عارفه انام خالص من كتر التفكير والارق اللى كان عندى معرفتش انام خالص .",
                "حسام باستغراب .. ليه كده معقول منمتيش طول الليل كنتى نبطشيه زيى ولا ايه يا ليل ؟ولا اوعى تكونى تعبانه ولا حاجه ؟!",
                "ليل بخجل ردت وقالت .. الصراحه يا دكتور حسام انا زهقت جدا جدا و عاوزة اخرج بقى من المستشفى دى وكفايه اوى لحد كده انا من امبارح ونويت انى اطلب منك كدة .. لانى بدأت اتخنق من نومه السرير دى ومش متعوده على كده خالص .. فأرجوك يا دكتور حسام اكتبلى على خروج بقى علشان ارجع على بلدى وكتر خيركم اوى لحد كده .. انا الحمد لله بقيت كويسه وكله بفضل حضرتك ووقفتك معايا .",
                "الدكتور حسام باستغراب رد وقال .. ايه الكلام اللى انتى بتقوليه ده يا ليل .. انتى لسه تعبانه وخارجه من حادثه كبيرة وعمليه اصعب ولازم تستريحى فترة كافيه بعدها .. وقبل كده قولتلك ده شغلى ومش محتاج انك تشكرينى عليه كل شويه .",
                "ليل بحزن وخجل ردت وقالت .. بس يا دكتور حسام انا زهقت واتخنقت جدا والصراحه انا حاسه انى حمل تقيل عليك وعلى استاذ زين وعمر كمان .. ومش عاوزة احرجكم معايا اكتر من كده والافضل انى ارجع مكان ما جيت .. وانتم تعيشوا حياتكم زى ما كنتم قبل ما تشوفونى .",
                "حسام رد وقال .. متقوليش كدة يا ليل .. انا مش بعمل اى شىء اكتر من شغلى اللى متعود عليه طول حياتى و اللى هو اهم حاجه عندى وبعشقه .. ومعاملتى واهتمامى مع كل المرضى بالشكل ده مش معاكى انتى بس .. وبالنسبه لزين ولعمر .. كل اللى بيعملوه معاكى ده شىء عادى خالص .",
                "لو فيه اى شىء مزعلك او مدايقك ارجوكى تقوليلى وتحكيلى عليه وانسى انى الدكتور المعالج بتاعك واعتبرينى مجرد اخ او صديق .. فهمانى يا ليل .",
                "ليل عيونها اتملت بالدموع ومدت ايديها اليمين وحطتها على عيونها وبدات تعيط بحرقه وكأنه فتح الجرح اللى هى بتحاول تداويه بس للاسف فتحه الدكتور حسام بدون قصد .. وده اللى خلاه يستغرب من حالتها دى جدا وطلب من الممرضه انها تسيبهم لوحدهم شويه وفعلا خرجت الممرضه وقفلت الباب وراها وقرب دكتور حسام وشد كرسى من ركن الاوضه وقعد جنب سرير ليل وقال .. ممكن تبطلى عياط وتمسحى دموعك دى .. وممكن تقوليلى يا ليل انتى حكايتك ايه بالضبط ؟؟ وانتى منين بالتحديد وفين اهلك واخواتك ؟؟",
                "وليل ما صدقت ان حد يطلب منها كده ويحاول يسمعها فامسحت دموعها وبدأت تحكى وتقول .. انا هاقولك كل حاجه .",
                "انا كنت بنت وحيده وعايشه مع امى وابويا و",
                "عندى دلوقتى 23 سنه وكام شهر .",
                "امى ماتت من سنين طويله كان عندى ساعتها حوالى 11 سنه كنت صغيرة ويا دوبك لسه فى المرحله الابتدائيه .",
                "عرفت ساعتها انى اتحرمت من اكبر نعمه فى الحياه وهى الام .. زعلت كتير عليها ورغم كل اللى ابويا عمله ساعتها علشان يعوضنى فقدانها .. لكن للاسف مقدرش لان حب وحنيه وحنان الام محدش يقدر يعوض مكانها حد ابدا ولو كان الاب نفسه .",
                "لحد ما بعدها بحوالى سنتين او تلاته بابا اتجوز واحده بدلها علشان تهتم بينا احنا الاتنين وتاخد بالها منى انا بذات وتكون بديله لامى .. لكن للاسف مكنتش بتحبى خالص وبتغير من حب وحنيه ابويا ليا .. وطول ما هو قاعد كانت تعمل نفسها انها كويسه معايا وتعاملنى حلو اوى اودامه ومن وراه كانت مطلعه عينى وتزعقلى وتضربنى جامد .. ومكنتش عوزانى اكمل تعليمى بحجه انى اساعدها فى شغل البيت واخلى بالى من اخويا الصغير وكمان اساعد ابويا فى الكشك بتاعه اللى كان على الطريق الزراعى .. بس ابويا رفض خالص انى اسيب مدرستى وطلب منى انى اكمل دراستى بس للاسف صحته كانت بدات تتبهدل وتدهور بسرعه وانا فى الثانويه العامه من كتر السهر والشغل فى الكشك ايامها وقررت ساعتها انى اخلص امتحاناتى لحد هنا ومكملش دراستى فى الجامعه زى ما كنت بحلم وبتمنى ساعتها انى ادخل كليه الاعلام .. علشان اقدر اساعد ابويا فى الشغل .",
                "وعدت السنين وانا عايشه دايما فى شخط وزعيق ونكد وحزن من سعاد مرات ابويا لحد ما صحت ابويا كانت بتتبهدل يوم بعد يوم من كتر طلباتها وكان مش بيشتكى ولا يبين لينا ده ابدا وبالذات ليا لكن كنت بشوفه بعيونه واشوف تعبه وضعفه وهزلانه اللى كان واضح عليه جدا .. وكان بيحاول دايما انه يدارى وجعه والمه .. لحد ما فى يوم وانا راحه استلم بداله شغل الكشك لقيته مرمى على الارض وفاقد الوعى وبسرعه وديته المستشفى بس للاسف مات وساعتها اتأكدت انى بقيت وحيده فى الدنيا دى وبقيت يتيمه الام والاب .",
                "وكملت ليل وحكتله على كل اللى حصل من الزفت حسان معاها ومعامله سعاد ليها بعد موت ابوها واللى حصل فى بيت الاسطى حسن وكمان اللى حصل ساعه الحادثه .",
                "ليل بدموع مغرقه وشها بصت للدكتور حسام وقالت .. هى دى حكايتى كلها يا دكتور حسام .. ومش عارفه اعمل ايه او اروح فين بعد ما اخرج من هنا .",
                "حسام كان متأثر جدا وحزين من كلام ليل واللى حكته واتنهد وقال .. يااااااه يا ليل كل ده انتى عيشتيه ومريتى بيه فى سنك الصغير ده ؟! الله يكون فى عونك يا بنتى والله .. وفكر وقال .. طيب فين اهل والدك او اهل والدتك ليه مروحتيش لحد منهم وعيشتى معاهم بعد موت ابوكى الله يرحمه .",
                "ليل بحزن ردت وقالت .. من صغرى وانا بسأل نفس السؤال ده لابويا ولأمى الله يرحمهم وكانت الكلمه الوحيده والاجابه اللى بسمعها منهم .. احنا ملناش حد خالص ومقطوعين من شجرة .. بس كنت بلاحظ رغم صغر سنى ساعتها حزن كبير فى عيون امى لما كنت اسأل السؤال ده ليها هى بذات وكأن فى سر كبير هى مخبياه ومش قادرة تقوله ليا .. بس ساعتها كنت لسه مجرد طفله وخدت الموضوع عادى لكن لما كبرت استغربت جدا اللى كان بيحصل مع امى وسألت ابويا تانى وقالى نفس الكلمه انه مقطوع من شجرة هو وامى وملهمش اهل خالص .. لحد ما اتعودت على كده ومسألتهوش تانى .",
                "بس عمرى ما قدرت انسى منظر ابويا وهو قاعد جنب امى على السرير ساعه وفاتها وكان بيقولها .. سامحينى يا حبيبتى .. سامحينى انى كنت أنانى وحرمتك من كل اهلك وبعدتك عنهم سنين طويله .. سامحينى يا حبيبتى .",
                "حسام باستغراب بصلها وقال .. بس غريبه الموضوع ده واكيد كان ليها اهل وبعدت عنهم .. وعلى الاقل خالص يكون ليها شخص او اتنين .. اب او ام اخ او اخت او عم او خال اى حد .. واتنهد جامد بكل حزن وبص لى ليل وقال : على العموم يا ليل حكايتك دى اثرت فيا جدا والله يكون فى عونك .. علشان كده محدش سأل عليكى ولا جالك ساعه الحادثه واطمن عليكى .",
                "المهم من دلوقتى اعتبرينى زى اخوكى بالضبط واى شىء تطلبيه انا هنفذه على طول .. ومش عاوز اشوفك بتعيطى تانى ابدا من هنا ورايح ومفيش خروج من المستشفى غير لما اطمن عليكى خالص .. ونشوف هاتقررى أيه فى الاخر .. ومن رأيى انا اوعى ترجعى بيت ابوكى ده تانى وتعيشى مع مرات ابوكى واخوها الحيوان ده .",
                "وليكى عليا اشوفلك مكان تعيشى فيه هنا وشغل كمان فى المستشفى لو حبيتى يا ستى",
                "ايه رايك يا ليل ؟؟",
                "ليل مسحت دموعها كلها وابتسمت وردت وقالت .. ياريت يا دكتور حسام ياريت تشوفلى اى شغل اقدر اعيش منه حتى لو هنا فى المستشفى .. ومتشكرة جدا انك سمعتلى وخدت من وقت حضرتك .",
                "حسام قام وقف وابتسم وقال .. مفيش شكر بين الاخوات من هنا ورايح .. انتى سامعه ولا لا، ومتخافيش يا ستى انا خلصت نبطشيتى وجيت اطمن عليكى قبل ما ارجع على بيتى .. خدى علاجك وكلى كويس ويالا سلام بقى لانى تعبان و مدشدش وهلكان وهنام وانا واقف من كتر التعب وخلى بالك من نفسك ولو عزتى أى شىء بلغى الممرضه بيه سامعه يا ليل واتفقنا .",
                "ليل ابتسمت من قلبها وردت وقالت .. اتفقنا وشكرا ليك يا دكتور حسام .",
                "وخرج حسام من اوضه ليل وراح على مكتبه علشان يغير لبسه ويروح على بيته .",
                "وليل قامت من سريرها بشويش وراحت على الحمام علشان تغسل وشها من العياط اللى عيتطه وتغير لبسها .",
                "_________________________________",
                "زين كان صحى من نومه وجهز نفسه علشان ينزل على طول ويروح لى ليل على المستشفى وخلص لبسه وحط برفانه وخد موبيله ومفاتيح عربيته من على التسريحه ولسه هايمشى افتكر انه نسى يلبس ساعه من بتوعه فافتح درج التسريحه واختار ساعه مناسبه من مجموعه ساعاته المميزة اللى بيختارها بعنايه من اغلى الماركات العالميه وكمان لمح السلسله اللى كان لقاها فى عربيته وتوقع انها بتاعه ليل فحطها فى جيبه علشان يديهالها وقفل الدرج وفتح باب اوضته وخرج ولسه هايمشى فكر يروح لعمر اوضته ويصحيه علشان يحصله على الشركه عقبال لما هو يروح لى ليل بس رجع فى كلامه ونزل على تحت على طول علشان يخلى دادة زينب تجهزله فنجان قهوته المعتاد علشان كان مستعجل جدا .. ولما سمع صوت دادة زينب فى الطبخ دخل لها على طول وعيونه بتدور عليها لحد ما شافها .",
                "زين بكل أدب واحترام بصلها وقال .. صباح الخير يا دادة من فضلك جهزيلى فنجان قهوتى بسرعه علشان مستعجل شويه .",
                "زينب ردت عليه الصباح وقالت .. صباح النور يا زين يا ابنى .. تعال الاول انا مجهزة الفطار على السفره اهو افطر الاول عقبال ما اجهزلك فنجان قهوتك مش معقول تشرب قهوة كده على طول من غير ما تاكل اى شىء .. ولا عاوز مامتك تزعل منى وتقول انى مش واخده بالى منكم وهى غايبه .",
                "زين ابتسم لها وقال .. لا ما متقلقيش يا دادة هى عارفه انى ساعات بعمل كده وهى موجوده حتى .. وكويس انك فكرتينى كنت هنسى اقولك .",
                "دادة زينب باستغراب بصتله وقالت .. خير يا ابنى نسيت تبلغنى بايه ؟؟",
                "زين رد وقال .. اعملى حسابك يا دادة ماما راجعه من اسكندريه النهارده هى وخالتو سماح وكمان ست شاهندا جهزى نفسك وجهزيلهم اوضهم وكمان الاكل اللى بيحبوه وبالذات ماما .. وبسرعه بقى يا داده انا هاجيب شويه حاجات من مكتبى عقبال لما تجهزى انتى القهوة .",
                "وفعلا زين راح على اوضه المكتب وزينب بدأت تجهز ليه فنجان القهوة .",
                "عمر كان صحى ودخل خد الشور بتاعه وغير لبسه ولبس ونزل من فوق وشاف اوضه المكتب مفتوحه وتوقع ان زين جوه فاكمل نزول السلم وخبط خبطتين صغيرين على الباب بهزار ودخل على طول .",
                "عمر بابتسامه عريضه بصله وقال .. سيدى يا سيدى على الناس النشيطه اللى صاحيه من بدرى .. وانا اللى قولت انى صحيت مرة من نفسى قبلك .. صباح الفل يا باشا .",
                "زين ابتسم ورد عليه الصباح وقال .. كويس انك صحيت ولبست كمان .. انا عندى مشوار مهم هاروحه قبل ما اروح على الشركه وموقع التصوير .. اسبقنى انت وجهز لكل شىء وانا ساعه واحده وهاكون عندكم فى موقع التصوير و يكونوا هما جهزوا كل شىء وبذات الكاميرات وكل الابطال مخلصين مكياجهم .",
                "ماشى يا عمر انا متكل عليك .",
                "عمر رد وقال .. اشطى يا هندسه هانفذ كل اللى انت طلبته .",
                "زين ابتسمله وخد كل اللى كان عاوزه من المكتب وقام وقف ودخلت دادة زينب بفنجان القهوة وبسرعه زين مد ايده وخده منها وشكرها وشربه وهو واقف على طول واستأذن وخرج .",
                "عمر باستغراب بص لدادة زينب وقال .. هو مستعجل اوى كده ليه !! ومستناش نفطر مع بعض ليه الاخ ده ؟",
                "دادة زينب ردت وقالت .. هو شكله وراه مشوار مهم مستعجل عليه وكان منبه عليا انى اعمله القهوة واطلع اصحيك على طول علشان ما تتاخرش على الشغل .. وكويس انك صحيت ولبست كمان .. انا مجهزه احلى فطار على السفره تعال يالا يا حبيبى علشان تلحق تفطر قبل ما تروح شغلك .. ده حتى زين مرديش يفطر من استعجاله ده وشرب قهوة على معده فاضيه زى ما انت شوفت .. وانا بقى هاروح اجهز كل شىء وكمان احلى غدا للست سميحه قبل ما يجوا .",
                "عمر رد وقال : لا لاااا انا مش هافطر انا كمان ورايا مشوار مهم قبل ما اروح على الشركه انا كمان ولازم امشى يا دادة .. سلااااام اشوفك على الغداء بقى يا بطه .",
                "زينب ضحكت على كلمه بطه اللى متعوده تسمعها من عمر وقالت .. ليه كده بس يا عمر يا ابنى انت كمان .. بقى اجهز ليكم احلى فطار انتم الاتنين وأملا السفره اشكال والوان ومحدش يفطر خالص كده منكم .",
                "عمر اداها ضهره وهو خارج من الباب وقال : معلش يا بطوط تتعوض فى فطار تانى يا قمر .. يالاا بااااى باااى يا قطه .",
                "وخرج عمر على طول باستعجال وركب عربيته هو كمان واتحرك فى خلال ثوانى.",
                "بعد حوالى نصف ساعه زين كان راكب عربيته ويادوبك وصل اودام المستشفى اللى فيها ليل",
                "وركن ونزل على طول ومد ايده وخد علبه الشيكولاته اللى جبها وهو جاى فى الطريق ودخل للباب الرئيسى للمستشفى وطلع على فوق .",
                "ووصل اودام باب اوضتها وخبط بشويش بس محدش رد عليه .. فخبط اعلى من المرة الاولى وللاسف برضه محدش رد عليه .. فتوقع انها ممكن تكون نايمه ومش سامعه خبط الباب ففتح الباب بشويش وهو بيقول انسه ليل وللاسف اتفاجاه انها .... ؟",
                "مش موجوده فى سريرها زى ما كان متوقع وفى الحظه دى تخيل انها مشيت من المستشفى خالص من غير ما يتأسف لها على اللى حصل منه اخر مرة كان موجود عندها هنا .. فاتنهد جامد وزعل انه ملحقهاش وفتح الباب اكتر جايز تكون فى الحمام و عيونه بتلف فى كل ركن من اركان الاوضه على امل انها ممكن تكون موجوده لحد ما فجأه خد نفس كبير وابتسم و شافها بتصلى قريب من البلكونه الصغيرة اللى كانت فى آخر الاوضه وبعيد عن الباب وكانت ساجده على المصليه وبتدعى ربنا بكلام كتير مقدرش يفسره .. وحس باحساس غريب جدا مقدرش يفهمه فى اللحظه دى فابتسم وخرج من الاوضه تانى وقفل الباب وراه بشويش وفضل انه ينتظر بره لحد ما هى تخلص الصلاه .",
                "وبعد اقل من خمس دقايق باب الاوضه اتفتح وشاف ليل متفاجأه بيه و مبتسمه ابتسامتها الحزينه اللى اتعود انه يشوفها بيها وده اللى كان بيستغربله جدا ونفسه يعرف ايه سبب حزنها ده .",
                "فابتسم هو كمان وقرب منها وقال .. اولا حرما وربنا يتقبل منك باذن الله .. ثانيا صباح الخير واسف انى جيت من بدرى كده علشان اطمن عليكى .. ثالثا وقبل اى شىء انا اسف على اللى حصل منى امبارح وياريت تعذرينى وتتقبلى اعتذارى ليكى وياريت متكنيش زعلانه منى يا انسه ليل .. رابعا بقى وابتسم ومد ايده وقال اتفضلى حاجه بسيطه جبتهالك وقدم لها علبه الشيكولاته .",
                "ليل استغربت زين وكلامه ومعاملته الكويسه دى وكمان اعتذاره ليها عكس اللى حصل منه امبارح وعلامات استفهام كتير ؟",
                "فابتسمت وقالت .. صباح النور يا استاذ زين .. مالوش لازمه الاعتذار ده خالص انا مش زعلانه منك ابدا بالعكس انا اللى المفروض اعتذر ليكم على تعبكم معايا وأشكركم كمان على كل اللى بتعملوه معايا ده وعلى العموم حصل خير و اتفضل ادخل مش معقول هانفضل نتكلم واحنا واقفين على الباب كده .",
                "زين ابتسم ودخل وقال طيب والشيكولاته!!",
                "ليل مدت اديها وخدتها منه وشكرته وقربت من التربيزة اللى فى وسط الاوضه بين الكرسين وحطتها وراحت قعدت بشويش على سريرها وزين قعد على الكرسى اللى كان جنب السرير .",
                "ليل كانت محرجه ومش عارفه تبدا اى كلام وده اللى لاحظه زين وبدا هو بالكلام وقال .. يا ترى اخبارك ايه دلوقتى وصحتك عامله ايه .. لانى بصراحه ما اتصلتش بحسام امبارح علشان اطمن عليكى لانى كنت مشغول جدا فى الشركه وكمان التصوير .. حتى النهارده متصلتش بيه لانى جيت من بدرى زى ما انتى شايفه وقولت اجى اطمن بنفسى .",
                "ليل بخجل ردت وقالت .. انا الحمد لله بخير وبقيت افضل من الاول بكتير وبدأت اقوم من السرير واتحرك شويه زى ما دكتور حسام طلب منى وباخد العلاج بانتظام .. علشان كده انا شايفه ان قعدتى فى المستشفى ملهاش اى لازمه وكفايه تعبتكم معايا كلكم لحد كده حضرتك والدكتور حسام وكمان عمر .",
                "وفجاه سمعوا اللى بيقول ... يا ترى جايبين فى سيرتى ليه على الصبح يا بشر !!",
                "زين اتفاجاه هو وليل بعمر اللى جه وكان شايل شنطه كبيرة اوى فى ايده اليمين وشنطه تانى صغيرة فى ايده الشمال وقرب من سرير ليل وهو بيضحك وقال .. قوليلى بقى يا ست ليل .. جايبه فى سيرتى ليه يا هانم ؟؟",
                "زين اللى اتكلم بنرفزة نوعا ما قبل ما ليل ترد على عمر وقال .. قولى انت يا استاذ انت ايه اللى جابك هنا دلوقتى انا مش قايلك تروح على الشركه على طول وبعدين هاقبلك فى موقع التصوير عقبال ما اخلص مشوارى اللى قولتلك عليه .",
                "عمر ضحك وهرش فى شعره وقال .. ياعم زين براحه عليا شويه هافهمك كل حاجه .. انا قولت اعدى اطمن على ليل زى كل يوم واجيب لها الفطار بالمرة وافطر معاها لانها مش بترضى تاكل من اكل المستشفى غير بالعافيه وكنت على طول بعدها هاروح على الشركه .. بس قولى انت ايه اللى جابك هنا دلوقتى ومن بدرى كده يا باشا .",
                "زين بتوتر وغيظ معرفش سببه ايه رد وقال .. انا كمان قولت اجى اطمن عليها وعلى صحتها وكمان اعتذر لها على طريقه كلامى معاها امبارح وكنت هامشى على طول على الشغل .",
                "وبدام انت جيت وانا اطمنت على الانسه ليل هاقوم انا اسبق على الشغل عقبال ما تفطروا مع بعض انتم الاتنين وبعدها تنزل على طول وتحصلنى على موقع التصوير يا استاذ فاهم .",
                "وعيونه جت على ليل وابتسم وقال .. حمد الله على سلامتك مرة تانيه وكويس انى اطمنت عليكى وهاستاذن دلوقتى علشان ورايا شغل كتير محتاجه اى شىء يا انسه ليل ؟",
                "ليل بخجل ودقات قلبها سريعه متعرفش سببها ايه ووشها احمر ردت وقالت .. متشكرة جدا يا استاذ زين مش محتاجه حاجه واسفه جدا انى بشغلكم معايا والله .",
                "عمر بيضحك اوى وده اللى استغربله زين فسأله وقال .. يا ترى يا عم الظريف ممكن تقولنا سياتك بتضحك على ايه دلوقتى علشان تضحكنا معاك .",
                "عمر بضحك قال .. انا بضحك عليكم انتم الاتنين .. وبيقلد ليل وهى بتقول",
                "(استاذ زين) وسياتك بتقول(انسه ليل)",
                "فى ايه يا جدعان ملهاش لازمه الرسميات والالقاب دى ما تقولها ليل على طول زى ما انا بقوووول وهى كمان تقولك زين مفيهاش حاجه يعنى الرسميات دى .",
                "وبعدين ما انا بقولك يا ليل وانتى بتقوليلى يا عمر .. اشمعنى الالقاب دى بينكم انتم .",
                "زين حس بخجل ليل وكسوفها فقام وقف وبص لعمر برخامه ووعيد ومن غير اى تعليق على كلامه قال انا نازل وحصلنى على طول .. وعيونه جت على ليل اللى وشها كان احمر جدا من الخجل ومتوترة وقال .. سلام يا ليل هابقى اجى مرة تانيه واطمن عليكى وخرج من الاوضه خالص بكل هيبه ووقار .",
                "عمر رجع يضحك تانى وقال ايوا كده يا معلم زين وبيقلده وبيقول (سلام يا ليل) وجرى قرب من ليل وهى قاعده على السرير وقال بزمتك وانا راضى زمتك يا ليل مش كده احلى من الرسميات بتاعتكم دى .",
                "ليل ضحكت اوى من قلبها على طريقه كلام عمر ودمه الخفيف قالت .. هاموت من كتر الضحك يا ابنى انت حرام عليك مش قادرة انت كدا على طول بتموتنى ضحك .",
                "عمر رد وقال يا بنتى انا عمر الجبالى عايش حياتى بالطول والعرض ومش بحب الحزن ده ابدا ولا الرسميات مفيش احسن من البساطه فى كل شىء وبعدين بدام انتى معترفه انى بضحكك اوى كده من قلبك عدى بقى الجمايل يا ست ليل .",
                "وبعدها اتعدل عمر فى قاعدته على السرير وشد الشنطه الكبيرة اللى كان جايبها معاه وقام وقف وفتحها وبص لى ليل وقال .. حزرى فزرى الشنطه دى فيها ايه واوعى تقولى فيها فيل زى فيلم طاقيه لخفه بتاع عبد المنعم إبراهيم؟؟",
                "ليل ضحكت وباستغراب بصت للشنطه وقالت لا متخفش مش هاقول فيها فيل .. وفضلت تفكر شويه وقالت .. هايكون فيها ايه يعنى يا عمر مش عارفه قول انت!!",
                "عمر لسه ماسك الشنطه فى ايده ومش عاوز يطلع اللى جواها وبصلها وقال .. مش هافتحها غير لما تقولى انتى فيها ايه ؟",
                "ليل ردت وقالت .. يا ابنى اخلص بدل ما تتاخر على زين مش بيقولك تنزل على طول وتروح على الشركه .",
                "عمر افتكر كلام زين وخاف فعلا انه يتأخر على ميعاد التصوير وقال امرى لله وفتح الشنطه وهو بيقول .. فعلا عندك حق . طيب غمضى عينك الاول علشان اطلع بسرعه اللى جوه الشنطه .",
                "ليل اتنهدت جامد وقالت .. يا لهوى عليك يا عمر وعلى حركاتك لازم يعنى وحطت ايديها على عيونها وقالت ..اهو يا سيدى اياك نخلص بقى .",
                "عمر فتح الشنطه الكبيرة اللى فى ايده وطلع دبدوب كبير اوى شكله حلو جدا وبص لى ليل وقال .. تقدرى تفتحى يالا .",
                "وفتحت ليل عيونها وبصت على الدبدوب اللى فى ايد عمر وغصب عنها عيونها اتملت بالدموع وفى نفس الوقت كانت فرحانه .",
                "عمر استغرب دموعها فى توقيت زى كده فاسألها وقال .. فى ايه يا بنتى ده انا جايبلك دبدوب لزومها ايه الدموع اللى انا شايفها دى ؟",
                "ليل بحزن مسحت دموعها اللى نزلت غصب عنها وابتسمت لعمر وقالت .. اصل اول مرة حد يفتكرنى ويجيبلى هديه فعلشان كده مبقتش عارفه افرح ولا احزن وغصب عنى دموعى خانتنى شكرا ليك يا عمر .. انا مش عارفه ارد جميلكم ووقفتكم معايا دى ازاى .. ولو فضلت اشكركم من هنا لاخر لحظه فى عمرى مش هاقدر اوفى جميلكم عليا وانت بالذات .",
                "عمر صعبت عليه ليل جدا فساب الدبدوب على السرير جنبها وقرب منها وقال .. يا ليل متقوليش كده مفيش بينا شكر ولا جمايل ابدأ ربنا يعلم انا بقيت بعزك اد ايه .. وكان نفسى من زمان يبقى ليا اخت وسبحان الله من ساعه ما شوفتك وقربت منك حسيت انك زى اختى بالضبط .. وعلشان كدة يا هانم .. مش عاوز اشوف الدموع دى من هنا ورايح .. مش عاوز اشوف غير الابتسامه على وشك يا اختى .",
                "ويالا بقى علشان نفطر بسرعه انا وانتى .. علشان شكل زين كده هايرفدنى نهائى من الشركه ويستريح منى .. وهاقعد انا وانتى الظاهر كده على باب اى جامع ونشحت مع بعضنا ونقول",
                "(لله يا محسنين لله يا محسنين .. حسنه قليله تمنع بلاوى كتيره)",
                "ليل ضحكت جامد من طريقه كلامه وعمر اول لما شافها بتضحك من قلبها كده .. بصلها وقال .. ايوا كده مش عاوز اشوف غير الضحكه الحلوة دى من هنا ورايح ماشى يا باشا .. ومسك الشنطه اللى فيها الاكل وراح حطها على التربيزة اللى فى وسط الاوضه وبدا يطلع منها السندوتشات اللى كان جايبها معاه وقعد فطر هو وليل وقبل ما يخلص سندوتشه اللى كان فى ايده بياكل منه قام وقف واستاذن علشان يمشى على الشركه وساب ليل بتكمل اكلها براحتها ووعدها انه هايعدى عليها بعد ما يخلص شغله .",
                "_________________________________",
                "وفى اسكندريه كانت سميحه قاعده فى اوضتها بتتكلم مع الحاجه انعام وبتطمن عليها وعلى صحه عمها الحاج صفوان وكل اللى فى السرايه .",
                "سميحه سألت مرات عمها وقالت .. عامله ايه يا حبيبتى وازى صحتك وصحه عمى الحاج صفوان زعلت اوى لما قالى انه تعبان شويه آخر مرة كلمنى فيها .. فقولت اتصل بيكى واطمن عليه منك يا حاجه .",
                "الحاجه انعام بكل طيبه وحنيه ردت وقالت .. سميحه حبيبه قلبى اللى وحشانى جدا ونفسى اشوفها هى واختها اخبارك ايه يا بتى وازى سماح .",
                "سميحه ردت وقالت الحمد لله بخير يا حاجه والله طمنينى انتى على عمى وكل اللى عندك .",
                "الحاجه انعام .. دايما بخير يا بتى وربنا يخليكم لبعض ويفرحكم بعيالكم .. واطمنى يا حبيبتى عمك الحاج صفوان بخير هما شويه تعب صغيرين وهايروحوا لحالهم .",
                "واول لما نطمن عليه باذن الله هانجيب بعضنا ونيجى ونزوركم .. وبالمرة نزور سيدنا الحسين والسيده زينب .. مشتقالهم اوى يا سميحه يا بتى ونفسى ازورهم واصلى فى رحابهم وادعى ربنا كتير .",
                "سميحه ردت وقالت ..تنوروا القاهرة كلها يا حاجه انعام ياريت والله ده انا لسه كنت بتكلم مع سماح باليل واتفقنا اول لما زين يخلص الشغل اللى فى ايده نجيب بعضنا كلنا ونيجى نقضى كام يوم عندكم زى زمان ونغير جو وسط الزرع والهواء النضيف .",
                "طمنينى اخبار ولاد عمى ايه صلاح وحسين وعصام وحريمهم وعيالهم وبالذات الواد عدى ابوا لسان طويل ده .. وحشنى هزاره وضحكه ومقالبه مع اخواته وولاد عمه يارب يكونوا بخير كلهم .",
                "الحاجه انعام ابتسمت وردت وقالت .. كلهم بخير يا بتى اطمنى .. والواد عدى لسه زى ما هو مش بيبطل هزار وضحك ومقالب فى ولاد عمه .. وبينى وبينك هو اللى بيملى السرايه ضحك وبيدى روح ليها .. وهدى مراته على وش ولاده اهى هى وباقى البنات ربنا يكملهم على خير ويقوموا بالسلامه ويهديه يا بتى .",
                "سميحه بفرحه ردت وقالت .. ما شاء الله يا حاجه عملوها كلهم مرة واحده فرح وملك وهدى وسلمى ربنا يقومهم بالسلامه يارب .",
                "الحاجه انعام ابتسمت وقالت .. يارب يا بتى ياااارب .. بس كده انتى نسيتى ضحى مرات سليم حفيدى ابن نعمه الله يرحمها .",
                "سميحه ردت وقالت .. فعلا نسيتها اعذرينى يا حاجه وسلميلى عليهم كلهم لحد ما اشوفهم قريب واطمن على سلامتهم .",
                "الحاجه انعام .. يوصل يا بتى وسلمى على اختك وبنتها وعيالك ربنا يفرح قلوبكم بيهم قريب يارب وتشوفى احفادهم .. وقفلت الموبيل مع سميحه ودخلت على المطبخ علشان تشوف هنيه الشغاله خلصت الغداء ولا لا قبل ما الرجاله والشباب ماترجع من شغلهم فى المصنع .",
                "__________________________________",
                "سميحه بعد ما قفلت الموبيل بدات تجهز نفسها علشان السفر .",
                "واختها سماح وكمان شاهندا كانوا خلصوا لبسهم وخدوا بعضهم وخرجوا من اوضهم ونزلوا على تحت لحد ما سميحه نزلت ليهم وخرجوا بره فى جنينه القصر ووقفوا اودام العربيه شويه لحد ما الشغالين حطوا الشنط فى العربيه وبعدها على طول ركبوا واتحركوا بيها فى طريقهم على القاهرة .",
                "سميحه مسكت موبيلها ورنت على زين اللى كان يادوبك واصل مكان التصوير وكان واقف مع يوسف الشريف منتج الفيلم وكمان بيكون عم شاهى .",
                "فاستاذن زين منه علشان يقدر يرد على مامته وفتح عليها وقال .. صباح الفل يا ست الكل.",
                "سميحه بحب ردت وقالت .. صباح النور يا حبيب قلبى .. انا قولت اتصل واطمن عليك انت والواد عمر وبالمرة اقولك اننا اتحركنا من القصر وفى طريقنا للقاهرة .",
                "زين ابتسم ورد وقال .. توصلوا بالسلامه ان شاء الله .. وانا هاخلص شغل متأخر شويه انا و عمر علشان عندنا تصوير .. اتغدوا انتم براحتكم متستنيناش .. وانا بلغت داده زينب بوصولكم علشان تعمل حسابها.",
                "سميحه بحب ردت وقالت .. يا حبيبى طيب ما تستأذنوا وتيجى انت واخوك وتتغدوا معانا .. انتم وحشنى اوى يا زين يا حبيبى وبعدها ارجعوا تانى على التصوير .",
                "زين رد على والدته وقال .. يا ست الكل انتى عارفه انى طول ما فى موقع التصوير مش بقدر اكل اى شىء غير لما اخلص اللى عليا الاول .. بس هاحاول على اد ما اقدر انى اجى واتغدى معاكى يا حبيبتى علشان خاطرك .. ولو مقدرتش هابعت عمر ويتغدى معاكم بنفسه .. وعلشان خاطرى ما تزعليش منى يا امى .",
                "سميحه بحزن ردت وقالت .. ماشى يا حبيبى ربنا معاك وبعدين انا عمرى ما اقدر ازعل منكم ابدا .. ربنا يخليكم ليا يا حبيبى .",
                "سماح قاعده جنب سميحه فقالت .. سلميلى عليه يا سميحه وقوليله انك وحشنى اوى انت والواد عمر .",
                "شاهندا وهى سايقه العربيه .. وانا كمان يا خالتوا سلميلى عليه لو سمحتى .",
                "سميحه بلغت زين بسلام خالته وشاهندا وهو كمان بلغها انها تسلم عليهم وقفلت معاه .",
                "وزين راح قعد جنب يوسف وبدؤا تصوير المشاهد مع ابطال الفيلم وكان موجود ناس كتير جدا من مصورين ومهندسين صوت وعمال فى الموقع وبعد حوالى نصف ساعه كان وصل عمر هو كمان وقرب منهم وقعد جنبهم بكل هدوء بيتابع وبينفذ كل اللى كان بيطلبه زين منه على اكمل وجه .",
                "__________________________________",
                "عند الاسطى حسن فى ورشته كان قاعد على كرسى اودام المحل بتاعه وكان حزين ومكسور جدا وماسك كوبايه الشاى فى ايده وعيونه منزلتش من على الكشك بتاع صاحب عمره عبد الرحمن ابوا ليل وهو سرحان وحزين وبدا يفتكر اول يوم شاف فيه عبد الرحمن وقابله من سنين طويله وساعتها شافه وكان بينزل فى كراتين وعلب كتير للكشك الجديد اللى استلمه من ديوان المحافظه اللى تابع لها القريه اللى راح وعاش فيها بعد ما قدم ورق وطلب كشك وهما وافقوا على طلبه وبعد شهرين استلمه .",
                "حسن ساعتها كان شاب فى اواخر العشرينات وكان شغال فى الورشه اللى كان ابوه بيملكها ساعتها .",
                "ابوا حسن اول لما شاف عربيه نقل صغيرة بتنزل فى بضاعه كتيرة وعبد الرحمن كان بينزل هو والسواق لوحدهم .. نده على حسن ابنه وطلب منه انه يساعد عبد الرحمن جاره الجديد وينزل معاه باقى البضاعه .. وفعلا راح حسن وقرب من عبد الرحمن وقال .. صباح الخير .. انا حسن ابن الحاج محمود صاحب الورشه اللى اودامك دى والحاج شافك بتنزل فى البضاعه الجديده لوحدك وقالى اجى اساعدكم .",
                "عبد الرحمن بكل احترام ابتسم ورد عليه وقال .. اهلا بيك يا حسن .. انا عبد الرحمن ولسه واخد الكشك ده من المحافظه وقولت ابدا اجيب بضاعه واملاه .. ومتشكر جدا ليك وللحاج محمود مش عاوز اعطلكم عن شغلكم .",
                "حسن ابتسم ورد وقال .. متقولش كده يا عبد الرحمن ولا تعب ولا حاجه ياعم انت .. ولا مش عاوزنا نبقى اصحاب واخوات .. وبعدين الجيران لبعضهم .",
                "عبد الرحمن بكل احترام رد عليه وقال .. لا طبعا احنا صحاب واخوات من دلوقتى يا عم لكن مش عاوز اتعبك معايا واعطلك عن شغلك والحاج هناك لوحده .",
                "حسن يا عم هو اللى قالى اساعدك لما شافك لوحدك .. وكفايه كلام كتير بقى وخلينا نكمل نزول باقى البضاعه ربنا يجعله فتحه خير عليك وعلى اهل بيتك ان شاء الله .. وبعد تلت ساعه بالضبط كانوا خلصوا نزول البضاعه كلها وعبد الرحمن شكر حسن جدا وراح شكر الحاج محمود بنفسه واتعرف عليه ومن ساعتها حسن وعبد الرحمن بقوا اكتر من الاخوات .",
                "وقربوا من بعض جدا وبالذات بعد وفاه الحاج محمود ووقفه عبد الرحمن الجدعه ساعتها مع حسن فى محنته .",
                "ومن اللحظه دى بقوا ايد واحده فى كل شىء فى الفرح وفى الحزن واسرار كل واحد فيهم بقت مع التانى .",
                "وفى يوم من الايام كانوا سهرانين اودام ورشه حسن بيشربوا كوبيتين شاى مع بعضهم وفجاه حسن بص لعبد الرحمن وسأله وقال .. الا قولى يا عبد الرحمن انت اصلك منين بالظبط وحكايتك ايه .. يعنى من المحافظه دى نفسها ولا من حته تانيه .. اصل الصراحه عمرك ما جبت ليا سيرة خالص عن كده رغم الكام سنه اللى عدوا دول وانا مردتش اسالك بدام انت ما قولتليش .. وعمرى ما شفت ليك حد من قرايبك او قرايب مراتك معاك هنا .",
                "عبد الرحمن اتنهد اوى وبص لصاحبه وقال .. ربنا يعلم يا حسن يا اخويا انا بقيت بحبك اد ايه من اول لحظه جيت فيها هنا وانا بعتبرك اكتر من اخويا والله وحمدت ربنا انه بعتك ليا انت والحاج محمود الله يرحمه فى التوقيت اللى انا جيت فيه البلد دى .",
                "انا مليش حد خالص فى الدنيا دى من بعد موت ابويا وامى ولا اخ ولا اخت .. وخد نفس بألم وحزن وكمل كلام وقال .. ابويا مات وانا لسه عندى اربع سنين وكان مجرد عامل بسيط فى مصنع وبعد موته عشت انا وامى لوحدنا فى اسكندريه وامى تعبت وشقيت واتبهدلت علشان نقدر نعيش انا وهى وتوفر لينا الاكل والشرب علشان انا كنت ساعتها صغير ومش هاقدر اشتغل واريحها من التعب ده كله .",
                "لحد ما بقى عندى تسع سنين وساعتها كنت فى رابعه ابتدائى وفى يوم من الايام كنت راجع ساعتها من المدرسه ودخلت الشارع اللى فيه البيت بتاعنا واتصدمت اول لما شوفت ناس كتير ملمومه وناس بتجرى فى كل مكان وهيصه ومطافى واسعاف ودوشه كتييير .",
                "ساعتها وفى اللحظه دى بالتحديد افتكرت امى وخوفت لا يكون حصل لها حاجه .",
                "رميت شنطتى وجريت بسرعه وللاسف زى ما توقعت لقيت بيتنا اللى كنا ساكنين فيه مجرد كوم تراب وحجارة .",
                "اتصدمت وجريت اقرب من البيت اللى بقى تراب وفضلت اصرخ واعيط واقول",
                "امى",
                "اامى",
                "اااااامى",
                "ناس كتير شدتنى ومنعتنى انى اقرب اكتر من البيت اللى اتهد فوق روس الناس وهما عايشين جواه .",
                "فضلوا يطبطبوا عليا ويهدونى وقالولى اطمن اكيد امك محصلش ليها حاجه واكيد شويه كده وهاتطلع من تحت الانقاد دى كلها وهاينقذوها اطمن .. بس من جوايا حسيت انى مش هاشوف امى مرة تانيه .",
                "فضلت قاعد فى الشارع اودم البيت اللى بقى كوم تراب ساعات طويله وعندى امل انها تطلع وأجرى عليها واترمى فى حضنها بس للاسف حصل العكس وخرجت فعلا بس للاسف كانت فارقت الحياه وسابتنى لوحدى يتيم الاب والام .",
                "ومن بعدها خدنى حد من الجيران وودانى وعشت عند راجل طيب جدا كان شيخ فى الجامع وعايش هو ومراته بس ومعندهمش عيال .. وفضلت معاهم ورفضت ساعتها انى اكمل دراستى ونزلت اشتغلت فى سنى ده حاجات كتير هنا وهنا .",
                "وعدت السنين وبقيت شاب كبير وكنت شغال سواق عند راجل غنى اوى من بهوات الاسكندريه وفضلت معاه حوالى تلت سنين لحد ما فى يوم .",
                "اتنهد جامد وظهر عليه الحزن فبصله حسن وقال .. كمل يا صاحبى حصل ايه لما اشتغلت عند الراجل ده ؟",
                "عبد الرحمن اتنهد وكمل كلامه وقال .. الراجل ده كان اسمه برهان السيوفى من عيله كبيرة اوى فى الصعيد وكان واخد قصر كبير اوى على البحر وعايش فيه هو ومراته وبناته التلاته و...........",
                "حسن بفضول بصله وقال كمل يا عبد الرحمن حصل ايه مخليك حزين كده الراجل ده عملك ايه فهمنى!؟",
                "عبد الرحمن رد وقال .. للاسف يا حسن الراجل معمليش اى حاجه بالعكس ده كان طيب وكريم جدا معايا وعمره ما حسسنى انى شغال عنده وللاسف انا اللى خنت الامانه و حبيت بنته وهى كمان حبتنى ولما حاولت اطلب ايديها من ابوها اتصدم ورفض واتحول لواحد تانى خالص انا معرفهوش وظهر العرق الصعيدى اللى جواه وقالى انى مجرد سواق عنده واستحاله انه يجوزنى بنته .",
                "وطردنى من شغلى وهى منعها انها تخرج خالص من البيت علشان متشوفنيش .",
                "ونفسيتى ادمرت ساعتها وكنت هاموت من كتر حزنى وبعدى عنها لحد ما فى يوم من الايام قررت انى اروح لها وأحاول اشوفها باى طريقه علشان وحشتنى اوى .",
                "فضلت كذا ساعه واقف على بعد عند سور القصر على امل انى اشوفها من بعيد لبعيد او اطمن عليها لحد ما فجأه لمحتها بتتمشى هى واختها سميحه فى الجنينه وفضلت اراقبهم من بعيد لحد ما اختها سميحه دخلت لجوا القصر وهى كملت تمشيه لوحدها لحد ما قربت من سور القصر ولمحتنى وجريت عليا وعيونها كلها شوق وحب ومليانه دموع وده اللى وجع قلبى عليها وعلى الحاله اللى هى وصلت ليها .",
                "واطمنت عليها وفضلنا نتكلم كتير وروحتلها اكتر من مرة فى نفس الميعاد ده وفى الاخر قررت انا وهى اننا نهرب ونتجوز لاننا بنحب بعض بجنون و مش هانقدر نستغنى عن بعض وللاسف مفكرناش فى اللى هايحصل نتيجه الهروب ده و...............",
                "فى الاخر كنا حددنا الميعاد اللى هانهرب فيه وقولتلها ان اول حاجه تعملها انها تسيب رساله لابوها وامها قبل ما تخرج من القصر وتقول فيها انها هاتنتحر بسبب رفض ابوها جوازها منى وانها مش هاتقدر تعيش من غيرى ولا لحظه واحده وان الموت ليها هو الحل الوحيد .",
                "وفعلا نفذت كل اللى انا قولتلها عليه بالحرف الواحد وخرجت من القصر بمنتهى الهدوء من غير ما حد يشعر بيها نهائى .",
                "وانا كنت واقف مستنيها على بعد شويه جنب البحر وقريب من القصر فى نفس الميعاد اللى كنا حددناه انا وهى .. وفضلت واقف كتير بنتظرها بكل شوق ولهفه وشويه بدات اقلق واتوتر واتأخرت ساعتها كتير لدرجه انى فقدت الامل انها تيجى وفكرت ان ممكن يكون حد شافها من اهلها او قولت انها غيرت رايها وفضلت ابوها وامها واخوتها عنى وعن حبها ليا .",
                "وفى آخر لحظة لما قررت انى امشى وابعد عن المكان وعنها هى بالذات لقيتها جت من على بعد وهى بتجرى فافرحت جدا بيها وجريت عليها وضمتها لحضنى وخدت نفسى ساعتها وحسيت ان الدنيا هاتبدأ تفتح ايديها ليا وانى اخيرا هلاقى الحب والسعاده اللى اتحرمت منهم طول حياتى .",
                "ومن غير اى كلام ما بينا ساعتها بسرعه مشينا من المكان قبل ما اى حد يلمحنا ويبلغ ابوها بهروبها معايا .",
                "لحد ما بعدنا خالص عن القصر واطمنا وقفنا شويه ناخد نفسنا وبدأنا نكمل بقيت الخطه اللى كنا متفقين ننفذها بعد هروبها .",
                "ساعتها هى كان معاها شنطه خروج صغيرة فيها البطاقه بتاعتها وبعض المتعلقات الشخصيه اللى تخصها .",
                "فاروحنا لاقرب ماذون وكتبنا الكتاب وبقت مراتى على سنه الله ورسوله وعلشان نكمل لعبتنا اللى بدأناها رجعنا على البحر تانى وسبنا الشنطه الصغيرة بتاعتها اللى فيها كل شىء يخصها و اشارب صغير وسيبناهم قريب من البحر على اساس ان اللى يلاقيهم يقول انها نزلت البحر وغرقت فيه .",
                "وعلشان نأكد الموضوع اكتر واكتر طلبت منها انها تبعد شويه عن المكان ده وتستنانى عند الشاليه اللى على بعد كام متر من البحر ومتخليش أى حد يشوفها وتراقبنى فى صمت .. وفعلا راحت وانا حاولت اغرق لبسى بالمايه كانى كنت فى البحر .",
                "وبعدها عملت نفسى بنهج جامد وقربت من راجل كبير فى السن كان متعود يقعد قريب من المكان ده بيبيع حلويات للاطفال ومناديل وعوامات ولعب كتير وعملت نفسى انى كنت بتمشى على البحر وشوفت واحده دخلت المايه وكانت بتغرق وللاسف اختفت .",
                "فجريت بسرعه ونزلت المايه وراها وحاولت انى ألحقها وانقذها لكن للاسف مقدرتش والظاهر عليها غرقت وان المتعلقات دى بتاعتها كانت موجوده على الشط .",
                "الراجل ساعتها اتصدم من كلامى وجرى ناحيه البحر علشان يشوفها ويتأكد وللاسف مكنش فى اى حد واتاكد فعلا انها غرقت .",
                "وسيبت الحاجه بتاعتها معاه واستأذنت منه بحجه انى مسافر بلاد بره ويادوبك الحق ميعاد الطيارة بتاعتى ومعنديش وقت انى افضل معاه لما الشرطه تيجى وتحقق وسيبت معاه الشنطه والاشارب .",
                "وخدت بعضى بسرعه وروحت ليها عند الشاليه وخدنا بعضنا ومشينا من المكان كله نهائى قبل ما حد يشوفنا وروحنا عند موقف العربيات بتاع المحافظات وقلنا نركب ونروح أى محافظه تانيه بعيد عن هنا بسرعه وركبنا عربيه فعلا كان فاضل لها شخصين بس وركبناها وجبتنا البلد دى .",
                "وكان معايا مبلغ محوشه بقالى سنين ساعتها خدت بيه الشقه اللى عايش فيها انا ومراتى دلوقتى .",
                "ورغم الظروف الصعبه اللى مرينا بيها انا وهى استحملتنى وصبرت عليا كتير .",
                "وعمرها ما اشتكت ولا حسستنى انها ندمانه على اللى احنا عملناه رغم عيونها الحزينه دايما .. الا انها كانت بتحاول على اد ما تقدر انى اكون سعيد وفرحان .",
                "ووعدت نفسى انى اكون ليها اب وام واخ وزوج علشان اعوضها حرمانها من اهلها وبعدهم عنها .",
                "وادينا متجوزين بقالنا كذا سنه ولسه ربنا مرزقناش بحته عيل نفرح بيه انا وهى .",
                "واشتغلت حاجات كتير وفى الآخر فكرت",
                "وقدمت فى المحافظه على الكشك ده لحد ما قابلتك انت والحاج محمود الله يرحمه .",
                "ومن ساعتها واحنا عايشين مع بعض ومنعرفش حاجه عن اهلها نهائى وبحاول انى اسعدها و اعوضها حرمانها منهم على اد ما اقدر .",
                "فاااااق الاسطى حسن من شروده وقال .. الله يرحمك يا حبيبى سامحنى يا عبد الرحمن سامحنى مقدرتش احافظ على الامانه اللى انت وصتنى عليها .",
                "سامحنى يا صاحبى .. يا ترى انتى فين يا ليل يا بنتى .",
                "يارتنى كنت اعرف مكان لاهلك وانا كنت روحت ليهم وقولتلهم انك بنت هدى بنتهم .. لكن للاسف كل اللى اعرفه اسم جدك برهان السيوفى .",
                "__________________________________",
                "سميحه كانت وصلت الفيلا هى وسماح وشاهندا ودخلوا على جوا وداده زينب كانت فى استقبالهم ورحبت بيهم .",
                "وطلبت من ميرفت بنتها انها تطلع الشنط لفوق فى اوضهم وتنزل على طول علشان تكمل باقى تجهيز الغداء والسفرة معاها .",
                "سميحه رنت على عمر اللى رد على طول وبلغته انهم وصلوا الفيلا وانه يبلغ زين لانها بترن عليه وموبيله مغلق .",
                "عمر فرح جدا لما سمع صوت والدته وقال .. ست الكل وحشتينى يا سوسو والفيلا فاضيه من غيرك يا قمر .",
                "سميحه بكل حنيه ردت وقالت .. يا سلام يا اخويا اضحك عليا بكلمتين حلوين من بتوعك .. لو كنت وحشتك فعلا كنت اتصلت بيا واطمنت عليا انا وخالتك وبنت خالتك يا استاذ .. ده انت بقالك يومين مكلمتنيش فيهم ولا طمنتنى عليكم انتم الاتنين من ساعه ما سافرتوا ورجعتوا القاهرة .",
                "عمر .. حقك عليا يا ست الكل والله مشغولين ومطحونين جدا من ساعه ما رجعنا من عندكم .",
                "سميحه باستغراب ردت وقالت .. يا سلام يا اخويا هايكون ايه اللى شاغلكم للدرجه دى يعنى .. طيب زين واتعودت على كده منه طول ما هو عنده شغل وفيلم جديد وانتى حجتك ايه يا استاذ عمر ؟؟",
                "عمر رد وقال .. يا حبيبتى بدأنا تصوير الفيلم الجديد من يومين وكمان موضوع الحادثه اللى عملناها واحنا راجعين من اسكندريه واخد وقت مننا برضه لما بنروح المستشفى ونطمن على ليل .",
                "سميحه بصدمه ردت وقالت .. يا لهوووووى",
                "حادثه ايه يا عمر اللى بتقول عليها دى طمنى يا ابنى انتم كويسين .. وزين اخوك كويس .. انت فيك حاجه انطق يا عمر متقلقنيش .",
                "عمر رد وقال .. اهدى اهدى يا ماما مفيش حاجه اقسم بالله وزين كويس وانا كويس كل اللى حصل اننا خبطنا بنت كانت بتعدى الطريق ومش واخده بالها وهى الحمد لله بقت كويسه دلوقتى وبنروح لها المستشفى وبنطمن عليها يوميا انا وزين وموصين عليها الدكتور حسام كمان .",
                "سميحه خدت نفس وقالت .. بتتكلم بجد يا عمر يا حبيبى انتم بخير ومفكوش اى شىء ولا بتضحك عليا علشان اطمن وخلاص عليكم .",
                "عمر .. والله يا امى احنا كويسين وهانخلص باقى تصوير المشاهد اللى فاضله وهاتتأكدى بنفسك لما نوصل اننا بخير .. يالا سلام بقى علشان زين عمال يبصلى بغيظ علشان برغى فى الموبيل ومش معاهم فى تصوير المشاهد ولما نرجع نكمل كلامنا .. سلمى على خالتو سماح وعلى البت شوشو .",
                "يالا سلااام يا حبيبتى .",
                "وفعلا قفل عمر مع امه وسميحه قفلت الموبيل وحطته جنبها على الكنبه وسماح خدت بالها منها وسمعت كلام عن حادثه وبنت ومستشفى فسالت سميحه باستغراب وقالت .. خير يا سميحه حادثه ايه اللى بتتكلمى عنها!!",
                "زين وعمر بخير طمنينى بسرعه عليهم ؟",
                "سميحه خدت نفس واتنهدت جامد وبان على ملامحها القلق وردت على سماح وقالت ..",
                "اسكتى يا سماح يا اختى .. عمر بيقولى انهم وهما راجعين من اسكندريه عملوا حادثه وخبطوا بنت كانت بتعدى الطريق وهى مش واخده بالها وجابهوها المستشفى هنا عند دكتور حسام صاحب زين لو فكراه لسه .",
                "سماح بصدمه ردت وقالت .. يا خبر معقوول .. المهم زين وعمر بخير ولا جارلهم حاجه طمنينى عليهم ؟",
                "سميحه ردت وقالت .. اطمنى يا حبيبتى عمر بيقولى انهم بخير والظاهر ان البنت اللى خبطوها هى اللى اتعورت علشان كدة جابوها المستشفى .. واكيد بنت صغيرة فى السن علشان كده كانت ماشيه ومش واخده بالها من العربيات وهى بتعدى .. انا عارفه بس ليه راحوا من الطريق الزراعى ده .",
                "سماح بأطمأنان .. الحمد لله انهم بخير .. وبعدين يا اختى مش انتى قولتى ان زين قالك ان الطريق الصحراوى كان فيه إصلاحات وشغل كتير علشان كده راحوا من الزراعى .",
                "الحمد لله والمهم انهم بخير .",
                "سميحه بصت لاختها و قالت .. الحمد لله وان شاء الله هابقى اخليهم يودونى ليها المستشفى واطمن بنفسى عليها وربنا يستر واهلها ميكونوش بلغوا الشرطه وزين وعمر يدخلوا فى س و ج .",
                "سماح ردت وقالت .. ربنا يستر ان شاء الله وهايعديها على خير تلاقيها حاجه بسيطه مش مستاهله القلق ده كله .",
                "__________________________________",
                "شاهى كانت قاعده فى الفيلا لوحدها زهقانه ومش لاقيه حاجه تعملها وكان لسه بدرى على الخروج والسهر اللى هى متعوده عليه .",
                "وباباها مشغول فى شغله كالعاده ومامتها فى النادى او مع صحبتها فى حفلاتهم اللى مش بتخلص .",
                "فقررت انها تتصل بعمها يوسف وتشوفه هو فين وتطمن عليه وبالمرة تسأله لو هو موجود فى فيلته تروحله وتغير جو شويه او تطلب منه ان هو يجيلها ويسهروا مع بعض .",
                "شاهى فعلا اتصلت على يوسف ورد عليها بعد شويه وقال .. شاهى حبيبه قلبى اخبارك ايه يا روحى .",
                "شاهى بدلع ومياسه ردت وقالت .. يا سلام يا اخويا لو كنت فعلا حبيبه قلبك وعاوز تعرف اخبارى كنت اتصلت عليا واطمنت بنفسك مش انا اللى كل مرة بتصل بيك .. انا مخصماك .",
                "يوسف .. أيه ده !! أيه ده انا مقدرش على كده ابدا والله يا حبيبتى كل وما فيها انى مشغول زى ما قولتلك فى الفيلم الجديد وادينى هنا فى موقع التصوير من الصبح لحد ما هلكت وتعبت جدا حتى الاكل مش عارفين ناكل كلنا من كتر الشغل .",
                "شاهى بفرحه ردت وقالت .. ايه ده انت فى موقع التصوير دلوقتى يا عمووو .",
                "خلاص ابعتلى اللوكيشن وانا اجيلك على طول واتفرج عليكم وانتم بتصوروا والنبى يا عمو هلشان خاطرى .",
                "يوسف رد وقال .. حبيبتى اهدى اهدى شويه .. ده احنا فضلنا حاجات بسيطه ونروح خليكى يوم تانى يكون افضل وابقى قضيه معايا من اوله علشان تتفرجى براحتك .",
                "شاهى بزعل مصطنع .. لا يا سى عمو انا عاوزة اجى دلوقتى ومش مشكله انكم قربتوا تخلصوا ماليش دعوة .",
                "يوسف رد وقال .. يا حبيبتى ده مشوار عليكى والوقت هايضيع منك فيه لحد ما توصلى خليكى لبكرة يكون افضل ونروح مع بعض انا وانتى واعرفك على كل ابطال الفيلم والفنانين المشتركين فيه والمخرج والمؤلف والمصورين كمان لو حبيتى .",
                "شاهى بزعل ردت وقالت .. ماشى يا سى يوسف لما اشوف اخرتها معاك ايه .. بس خلص وتعال قضى معايا السهرة النهارده وبالمرة امشى معاك الصبح على التصوير ومش هاسمحلك باى اعذار اتفقنا يا عمووو.",
                "يوسف كان لسه هايرد بس شاهى كانت اسرع وقالت .. مستنياك ما تتأخرش .. باااااى .",
                "وقفلت الموبيل وراحت تستعد علشان تجهز السهرة ليها هى وعمها يوسف .",
                "__________________________________",
                "وعند ليل فى المستشفى حسام كان معاها وبيطمن عليها وعلى صحتها .",
                "دكتور حسام بصلها وقال .. عال عال الحمد لله بقينا افضل بكتير وكل الجروح والكدمات بدات تخف وتختفى كمان .",
                "ليل بابتسامه ردت وقالت .. يااااااه اخيرا اعترفت يا دكتور حسام انى بقيت كويسه.. انا بقالى يومين وانا بقولك الكلام ده وحضرتك مش مصدقنى .",
                "حسام رد وقال .. عارف يا ستى انك كويسه وما شاء الله أحسن كمان بكتير من اللى كنت متوقعه من حالتك دى بس مكنتش عاوزك تستعجلى وتسيبينا على طول كدة بعد ما اتعودنا عليكى وعلى وجودك معانا فى المستشفى .. بس الظاهر انتى اللى زهقتى مننا وعاوزة تسيبينا وتمشى بسرعه .",
                "ليل بخجل لا والله ابدأ كل الحكايه انى مش عاوزة اتعبكم معايا اكتر من كده واحس انى تقيله عليكم .",
                "حسام خلص كشف عليها وطلب من الممرضه شويه حاجات تعملها وبص لى ليل وقال .. ماشى يا ستى ومش كل شويه هاقولك انك مش تعبانا ولا حاجه وبعدين مش احنا اتفقنا اننا هانبقى اخوات وعلشان افرحكم كمان انا بحاول اشوفلك شعلانه حلوة معانا هنا فى المستشفى وكمان سكن .. فاصبرى عليا بس يومين بالكتير وهابلغك باللى وصلتله .",
                "ليل فرحت وابتسمت وقالت .. بجد يا دكتور حسام انا مش عارفه اشكرك ازاى .. ربنا يخليك يارب .",
                "حسام رد وقال .. من هنا ورايح مفيش شكر بين الاخوات وعلى العموم انا هانزل دلوقتى واسيبك علشان عندى عمليه كبيرة يالا سلام ولو عزتى أى شىء بلغى الممرضه بيه .",
                "ليل ابتسمت وقالت .. ربنا معاك .",
                "وخرج حسام وقفل الباب وراه وساب ليل نايمه على سريرها بتفكر فى كل الكلام اللى اتقال ده وانها اخيرا هاتشتغل وهاتبعد عن كل اللى كان بيزعلها ويحزنها .",
                "__________________________________",
                "زين كان فى موقع التصوير وقاعد هو ويوسف بيخلصوا شويه مشاهد فى الفيلم وبعد ما خلصوا تصويرها .. بص لعمر وطلب منه انه ياخد بعضه ويرجع هو على البيت يتغدى مع والدته وخالته ويعتذر بالنيابه عنه انه مقدرش يتغدى معاهم بسبب ظروف الشغل .",
                "وفعلا عمر ما صدق زين يطلب منه كدا فخد بعضه وركب عربيته ورجع على الفيلا .",
                "واول لما عمر دخل الكل فرح لما شافه وسلم عليهم كلهم وحضن والدته وخالته وباسهم .",
                "سميحه بتبصله اوى وهو قاعد جنبها وعماله تلفه يمين وشمال علشان تطمن انه سليم ومش متعور وقالتله .. طمنى عليك يا حبيبى انت كويس واخوك زين كويس ؟!",
                "عمر مش معاها خالص وعمال بيهزر هو وشاهندا ومش واخد باله من كلام امه خالص لحد ما شاهندا نبهته وقالت .. يا ابنى خالتو بتكلمك رد عليها الاول يا بايخ انت وطمنا عليكم.",
                "عمر برخامه بص لشاهندا ورد وقال : انا بايخ طيب ايه رايك بقى يا ست شوشو مش هاطمنكم على حد فينا وابقوا تعالوا قابلوني بقى ان قدرتم تعرفوا مننا حاجه بخصوص الحادثه دى .",
                "وقام وقف وقال باااااااى انا طالع اغير لبسى تكونوا جهزتوا الغدا .",
                "سميحه بعصبيه بصتله وقالت .. ما تبطل بواخه يا واد انت وطمنا عليكم وبعدين فين اخوك مجاش معاك ليه زى ما وعدنى علشان يتغدى معانا ؟؟",
                "عمر نفخ وقعد تانى وقالها امرى لله وادى قعده .. يا ستى احنا بخير وكويسين واقسم بالله مفهمش اى حاجه حصلت معانا .",
                "كل وما فيها زى ما قلتلك فى التليفون ان كان فى بنت بتجرى بسرعه ومش مركزه وخايفه من حاجه او بتجرى على حاجه وعدت الطريق بسرعه فى لمح البصر من غير ما تاخد بالها ومن سرعه العربيه فى اللحظه دى زين خبطها واتعورت وشيلناها وودناها على المستشفى عند حسام .",
                "ادى كل الحكايه اللى عاملين عليها الشغلانه دى ومجوعنى لحد دلوقتى وهاموووووت من كتر الجوع وغمز لشاهندا وقرب منها اوى وهمس لها وقال يرضيكى عمر ابن خالتك يموت من كتر الجوع .",
                "شاهندا زقته بكل غيظ وقالت .. لم نفسك يا حيوان انت .",
                "عمر قام وقف وبصلها وقال .. انا طالع اخد شور واغير لبسى انزل الاقى الاكل جاهز يا هانم انتى فاهمه ولا تحبى افهمك بمعرفتى يا قطه .",
                "ولسه شاهندا هاتقوم وتمسكه بكل غيظ وترد عليه او تضربه كان هو اسرع منها وجرى بسرعه وطلع على فوق .",
                "__________________________________",
                "ليل بعد ما حسام نزل كانت قاعده على سريرها بتقرأ فى مجله كانت الممرضه جبتها ليها علشان تسلى نفسها بيها شويه .",
                "سمعت خبطه على الباب واباسمت وافتكرت ان عمر جه زى ما وعدها .",
                "فاسمحت للى بيخبط يدخل واتفاجأت بزين هو اللى جه وعلى وشه ابتسامه جميله اول مرة تشوفها منه .",
                "زين ابتسم وقال .. تسمحيلى ادخل .",
                "ليل بخجل ردت وقالت .. اه طبعا اتفضل يا استاذ زين .",
                "زين مبتسم وبيبصلها اوى وقال .. انا خلصت شغل بدرى وقولت اعدى واطمن عليكى قبل ما ارجع البيت .",
                "ليل ابتسمت بخجل وردت وقالت .. انا الحمد لله كويسه ومعلش انى بتعبك معايا انت وعمر مكنش ليه لزوم انك تيجى دلوقتى زمانك تعبان من كتر الشغل وعاوز تستريح .",
                "زين رد وقال .. يا ستى ولا تعبان ولا حاجه المهم انى اشوفك كويسه وبخير اودامى .",
                "وسكت شويه وعيونه عليها وقال ..",
                "ليل ممكن تقوليلى حكايتك ايه بالضبط ؟؟ وايه اللى كان مخليكى فى المكان اللى كنتى بتجرى فيه او خايفه لما خبطك بالعربيه !! وايه الحزن اللى انا شايفه دايما فى عيونك ده .",
                "ليل استغربت سؤال زين ومكنتش متخيله ابدا انه يسألها حاجه زى كده .. على طول شيفاه مكشر وعصبى وبيتكلم بالعافيه .. وعمرها ما تخيلت انه يحاول يقرب منها ويعرف حكايتها ايه .",
                "زين بيبصلها باستغراب وحاول يفوقها من السرحان اللى هى فيه وقال .. روحتى فين لو مش عاوزة تحكيلى اى شىء مفيش مشكله خالص انا مش هازعل ولا هادايق صدقينى .",
                "ليل حست براحه غريبه وأطمئنان وابتسمت وقالت .. لا طبعا متقولش كده ومفيش مشكله خالص انا هاحكيلك كل شىء .",
                "وفعلا بدات ليل تحكى كل حاجه بالضبط لزين زى ما حكت للدكتور حسام وكان زين بيسمعها وبيتأثر بكل اللى هى بتحكيه .",
                "ليل دموعها كانت مغرقاها وهى بتحكى كل التفاصيل لزين وفضلت تحكى وتحكى لحد ما وصلت عند الحادثه واللى حصل فيها وقابلته هو وعمر .",
                "زين قلبه وجعه اوى عليها وعلى حكايتها .. وبالذات لما شافها بتعيط بالمنظر ده فقام وقف وقرب منها وعيونه عليها بكل حزن فامد ايده مسك أديها اللى كانت على وشها بتدارى بيها دموعها ومد ايده هو ومسح دموعها",
                "وعيونهم لاول مره تيجى فى عيون بعض .",
                "وقال ارجوكى يا ليل انسى كل اللى انتى مريتى بيه فى حياتك ده بحلوه وبمره .",
                "بخيره وبشره .",
                "وابتسم ابتسامه تدوب الحجر بكل رقه وقال من هنا ورايح مش عاوز اشوف الدموع دى تانى خالص انتى فاهمه .. من هنا ورايح عاوز اشوف الابتسامه والفرحه فى عيونك ومسك اديها وباسها بكل حنيه وغصب عنه قرب وقرب اكتر من ليل",
                "ووو............",
                "للاسف دخلت الممرضه اوضه ليل ولقيتها نايمه على السرير ومبتسمه وهى نايمه فقربت منها وصحتها من النوم بشويس علشان تديها الحقنه وباقى العلاج .",
                "وفعلا ليل فتحت عيونها وهى لسه مبتسمه واول لما فتحت اتفاجأت بالممرضه وهى واقفه اودمها وبتجهز فى الحقنه علشان تديهلها وفضلت تتلفت يمين وشمال بتدور على زين واتاكدت فى اللحظه دى انها كانت بتحلم وان ده مجرد حلم وحلمت بيه فاتنهدت جامد وابتسمت من غير ما تعرف ايه سبب الابتسامه دى .",
                "الممرضه شافت الابتسامه على وشها فقالت .. اكيد كنتى بتحلمى .. وشكل الحلم كمان حلو وفرحك يا قمر .",
                "ليل بخجل ردت وقالت .. تصدقى لو قولتلك مش فاكرة او مش عارفه كنت بحلم بأيه دلوقتى بس كل اللى اقدر اقولهولك انى حاسه باحساس غريب جدا اول مرة احسه والاحساس ده مفرحنى مش عارفه ليه .",
                "الممرضه ابتسمت وقالت .. ربنا يفرحك دايما حبيبتى انتى طيبه وتستاهلى كل خير .",
                "والدكتور حسام بيعزك جدا وموصى عليكى الممرضات كلهم هنا فى المستشفى .",
                "نفس اللى كان بيعمله ساعه ما الاستاذ زين كان مريض هنا فى المستشفى من كذا سنه وفضل اكتر من تلت شهور معانا .",
                "تسمحيلى بقى اديكى الحقنه والعلاج علشان منتأخرش عن ميعادهم .",
                "ليل استغربت جدا من كلام الممرضه وبدات تاخد العلاج بتاعها والحقنه كمان وبعد ما خلصت وبكل فضول بصت للممرضه وقالت .. ممكن اسألك سؤال .",
                "الممرضه ابتسمت وقالت .. اكيد طبعا اتفضلى انا تحت امرك .",
                "ليل .. هو زين كان مريض هنا ليه كان عنده ايه بالضبط يعنى علشان يفضل كذا شهر فى المستشفى .",
                "الممرضه ردت وبدات تحكى لى ليل عن الظروف اللى مر بيها زين كلها قبل فرحه بايام قليله.. وعن الحادثه اللى هو اتعرض لها وحالته الخطيرة والشلل اللى كان ممكن يتعرض ليه نتيجه الحادثه دى وكمان عن خطيبته اللى اتخلت عنه فى عز محنته دى لما عرفت حقيقه مرضه بالضبط وانه ممكن يفضل انسان عاجز ومشلول طول حياته .",
                "لكن هو كان اقوى من ده كله وكان بينفذ كل التعليمات اللى الفريق الطبى بيطلبها منه وعمل اكتر من عمليه خطيرة واستحمل وصبر لحد ما رجع زى الاول وافضل كمان .",
                "ولما خطيبته عرفت ان العمليات دى كلها نجحت ورجع كويس زى الاول جاتله هنا مع اهلها المستشفى وحاولت انها ترجع ليه وساعتها طردهم من المستشفى كلها هو واهله اللى كانوا معاه دايما وواقفين جنبه وبيسندوه فى كل خطوة بيعملها حتى اهله اللى فى الصعيد كانوا معاه دايما هنا وبيجوا ويزروه .",
                "ليل زعلت جدا من اللى زين اتعرض ليه واستغربت ازاى خطيبته تسيبه فى وقت زى ده وتتخلى عنه فى اصعب وقت هو كان محتاج لها تكون جنبه .. وفرحت انه قدر ينجح فى اختبار ربنا ليه وقام بالف سلامه .",
                "الممرضه استاذنت وسابت ليل بتفكر فى كل اللى اتقال وبعدها قامت ليل من سيريرها ودخلت على الحمام علشان تتوضأ وتصلى وتدعى ربنا من كل قلبها .",
                "الكل عند زين فى الفيلا كانوا متجمعين على الغداء وبيكلوا احلى اكل من ايد الدادة زينب وعمر وشاهندا عاملين يضحكوا ويهزروا زى عاويدهم وفى وسط ما كانوا بيكلوا اتفاجؤا بدخول زين عليهم وفرحوا جدا انه قدر يجى اخيرا ويتغدى معاهم .",
                "زين بكل تعب وارهاق بصلهم وقال ... مساء الخير عليكم جميعا .",
                "سميحه بكل حب وحنيه وفرحه اول لما شافته قالت .. اهلا يا حبيبى ازيك يا روحى وكويس انك قدرت تيجى زى ما وعتنى .. تعال اتغدى يالا معانا حماتك بتحبك اكيد .",
                "زين بتعب رد وقال .. وانا مش بحب بنتها",
                "المهم حمد الله على سلامتكم كلكم .. ثوانى هاغسل ايدى وارجع لكم لانى فعلا ميت من الجووووع .",
                "وفعلا راح زين علشان يغسل ايده وسميحه ندهت على دادة زينب تجيب اطباق لزين وتغرفله الاكل وزينب نفذت على طول المطلوب منها ودقايق قليله وزين كان رجع وقعد مكانه على السفره وبدأ ياكل .",
                "عمر باستغراب بص لزين وقال .. يعنى خلصتوا تصوير بدرى النهاردة انا كنت متخيل انكم هاتتأخروا اكتر من كده .",
                "زين رد وقال .. للاسف حصل عطل كبير فى كاميرا من الكاميرات بعد ما انت مشيت بشويه والمهندسين المتخصصين مقدروش يصلحوها حاليا فوقفنا التصوير لحد بكرة .",
                "سميحه ردت وقالت .. ربنا معاكم يا حبيبى ويخلص على خير وينجح زى جميع اعمالك الناجحه .",
                "عمر رد وقال .. ان شاء الله وبحزن بيحاول يداريه عيونه منزلتش من على شاهندا من ساعه ما اخوه وصل وكان متابع الفرحه اللى ظهرت عليها اول لما شافت زين .. فحب ينكشها ويدايقها شويه فبصلها وقال .. ايه يا شوشو الفرحه اللى هاتنط من عيونك دى اول لما شوفتى زين وصل .",
                "ايه يا أمااااا ركزى فى الاكل اللى اودامك .",
                "شاهندا بصتله بكل غيظ وردت وقالت .. تسمح تخليك فى حالك يا بتاع انت .",
                "حتى زين بصله نظره كانت كفيله انها تسكته خالص .",
                "سماح حاول تلطف الجو شويه وابتسمت وبصت لزين وقالت .. اخبارك ايه يا حبيبى قلقتنا عليك بسبب الحادثه بتاعتكم دى .",
                "انت كويس .",
                "زين ابتسم وهو بياكل لخالته وقال .. اطمنى يا موحه يا حبيبتى انا كويس والله وبخير زى ما انتى شايفه اهو واطمنى انت كمان يا ست ماما والله احنا كويسين يا جماعه وعمر زى القرد اودامكم اهو .",
                "عمر بصدمه : هو قال قرد ولا انا سمعت غلط .. دى اخرتها يا زين .. بعد كل اللى بعمله معاك وتقول عليا قرد .. بعد ما فنيت عمرى كله علشان اراضيك تقولى قرد، مكنش العشم ابدا يا اخويا .. عااااااا .",
                "الكل فضل يضحك على عمر وكلامه حتى زين ضحك هو كمان ومش بسهوله انه يطلع الضحكه العاليه دى منه .. وكملوا بقيت اكلهم مع كلام وهزار عمر اللى بيضحك الحجر دايما .",
                "وبعد ما الكل خلص اكل زين استاذن وطلع على اوضته علشان يغير لبسه وياخد شور ويستريح شويه وطلب من داده زينب ان ميرفت تطلعله فنجان قهوته المفضل من ايديها .",
                "وسماح هى كمان استاذنت علشان تريح جسمها شويه من تعب السفر وطلعت على اوضتها هى كمان .",
                "وسميحه وشاهندا وعمر قعدوا يتكلموا شويه عن اللى حصل معاهم بخصوص الحادثه وبدا عمر يحكلهم بالتفصيل الممل عنها وعن البنت اللى هما خبطوها بالعربيه .",
                "سميحه سألته وقالت .. هى عيله صغيرة دى ولا ايه يا عمر علشان مش عارفه تعدى الطريق بالمنظر ده .",
                "شاهندا .. اكيد يا خالتو تلاقيها طفله صغيرة فعلا .",
                "عمر ضحك اوى وقال .. بس بس انتى وهى طفله مين وبتاع مين يا اختى انتى وهى دى قمر 14 موووووزة كده وزى العسل .",
                "ولا عيونها يا لهووووى قمر .",
                "شاهندا بالمخده اللى جنبها ضربته على صدره وقالت .. اتلم يا زفت ولم لسانك ده بدل ما المهولك انا بمعرفتى",
                "وبعدين معقول هى كبيرة ده انا كنت مفكراها طفله صغيرة وماشيه لوحدها .",
                "عمر بيضحك اوى وحاول يستفذها اكتر وقال .. يا بنتى بقولك حاجه كده زى العسليه جسم ايه وعيون ايه وضحكه ايه يا لهوووووى .",
                "شاهندا بصتله بكل غيظ وقالت .. تصدق انت عيل رخم اوى وسكتت شويه وقالت .. وعلى كده بقى زين راح ليها المستشفى كام مرة .",
                "واوعى تقول بيروح لها كل يوم .",
                "عمر حب يستفذ فيها اكتر وقام وقف وقال .. مالكيش فيه يا شوشو وبعدين انتى مالك يروح ولا ما يروحش هو حر .",
                "شاهندا بكل غيظ عرفت انه بيتهرب من الرد على السؤال بتاعها ده فكشرت وقربت منه ولسه عاوزة تمسكه فاعمر شاف نظرات الغدر فى عيونها فجرى بسرعه من اودمها وهو بيضحك وبيقول .. مش هاقولك",
                "شاهندا بتجرى وراه وبتدور على حاجه تضربه بيها واقرب حاجه كانت اودمها هى فاظه صغيرة البوفيه واول لما شافها عمر قال : يا بنت المجنونه وجرى بسرعه وطلع على فوق وهو بيقول : سماااح المرة دى .. سماح المرة دى سمااااااح .",
                "وجرى دخل على اوضته وقفل الباب وراه وشاهندا لسه بتجرى وراه وبقوا عاملين زى القط والفار وصوتهم كان عالى جدا .",
                "خالته سماح كانت فى اوضتها وسمعت اصوات وهيصه كتير وكأن حد بينده عليها فقامت مخضوضه من على السرير وبسرعه فتحت باب الاوضه وقالت .. فى ايه؟",
                "فى ايه؟",
                "عمر كان دخل اوضته وقفل الباب عليه وكمان قفل بالمفتاح وهو بيضحك بصوت عالى جدا وبيقول خلاص يا مجنووووونه حرمت والله .",
                "وشاهندا كانت عماله ترزع على الباب بإيديها الاتنين وبتقول افتح احسنلك ياااا عمر بدل ما اكسر الباب عليك وعمر طبعا مش بيرد وكل اللى هو بيعمله انه عمال يضحك بصوت عالى جدا وشاهندا من كتر غيظها قالت ماشى يا عمر ماااااشى هاتروح منى فين.",
                "وفجاه وقبل ما تكمل كلامها سمعت زين بصوت عالى وبكل عصبيه",
                "بيقول : ببببببببببس.",
                "فى ايه !! وايه الدوشه اللى انتم عاملينها هنا دى احنا فى مدرسه هنا ولا ايه منك ليه.",
                "شاهندا اتصدمت من اسلوب زين وطريقه كلامه وصوته العالى ده وعيونها عليه وعلى مامتها اللى كانت فتحت الباب وواقفه اودام اوضتها مصدومه هى كمان من اللى بيحصل وصحيت هى كمان على صوت الدوشه اللى عملها عمر وبنتها .",
                "شاهندا اتحرجت جدا وعيونها اتملت بالدموع ورمت الفازة على الارض وبسرعه جريت على اوضتها ودخلت وقفلت الباب وراها.",
                "زين نفخ جامد ومد ايده على شعره بحركه لا اراديه وقرب من خالته سماح لما شافها اودام اوضتها وقال .. انا اسف إن صوتى كان عالى .. بس فعلا راجع تعبان من الشغل وما صدقت طلعت اوضتى علشان استريح واتصدمت من هزار وصوت عمر وشاهندا بالمنظر ده .",
                "سماح حاولت تهدى الموقف وبصتله وقالت .. عندك حق يا حبيبى انا نفسى كنت نايمه واتخضيت من علو صوتهم ده وقولت حصل حاجه وحشه لا قدر الله وجريت بسرعه من على السرير وفتحت الباب وفى الاخر لقيته مجرد لعب وهزار بينهم زى عاويدهم .",
                "زين ابتسم نصف ابتسامه وقال .. حصل خير يا خالتو واتفضلى كملى نومك وانا كمان هاروح انام لانى فعلا هلكان خالص ونفسى أغمض عينى باى طريقه .. بعد اذنك يا حبيبتى.",
                "وفعلا زين دخل اوضته واترمى على سريره .",
                "وعمر اول لما سمع قفل باب اوضه زين فتح بشويش علشان زين ميحسش بيه وهو مبتسم ومشى كام خطوه بيتلفت يمين وشمال وعيونه على خالته سماح وقرب منها ومد ايده وحضنها وقال بشويش اسف انى خضيتك انا والبت شوشو .. انتى عارفه جنانى انا وهى اول لما نشوف بعض .",
                "سماح بابتسامه ضربته فى كتفه وقالت .. انت هاتقولى يا استاذ انت المهم ادخل انت اوضتك قبل ما زين يسمعك ويطلعلك تانى ويوريك وانا هاروح اشوف شاهندا علشان زمانها زعلت من زين جامد .",
                "عمر بهمس وبصوت واطى اوى قال .. ماشى يا خالتو كان نفسى ادخل معاكى ليها بس لو دخلت هاتهب فيا وجايز صوتنا يعلى تانى انا وهى وزين فى اللحظه دى جايز يطردنى انا وهى من الفيلا خالص علشان يستريح مننا ومن هبلنا وجنانا ده .. يالا اسيبك انا بقى وادخل اوضتى واجهز نفسى لسهرة مع صحابى وسلميلى على شوشو وقوللها عمر بيقولك نكمل بعدين يا قطه .",
                "سماح ضحكت وقالت ماشى يا استاذ فار تروح وترجع بالسلامه .",
                "ودخل عمر اوضته وقفل بشويش .",
                "وسماح خدت بعضها ودخلت على اوضه شاهندا .",
                "شاهندا بكل عصبيه بصت لمامتها اول ما دخلت وقفلت الباب وراها وقالت .. عجبك الطريقه المستفزة دى معايا دايما .. عجبك طريقه كلامه واسلوبه وبروده ده .",
                "واحنا اللى جايين علشان نحتفل بعيد ميلاده بعد يومين علشان نفرحه ونعملهاله مفاجاه !!",
                "وهو معندوش دم خالص .",
                "سماح ردت وقالت .. اهدى يا حبيبتى بس فعلا انتى وعمر كان صوتكم وهزاركم عالى جدا لدرجه انى من علو صوتكم ده اتفزعت وانا نايمه على السرير وقولت حصل حاجه وحشه لحد فيكم لا قدر الله وجريت وفتحت باب الاوضه علشان اطمن عليكم ولقيتكم فى الاخر بتهزروا .",
                "زين عنده حق وتلاقيه اتخض زيى بالضبط ومقدرش يتحكم فى كلامه .",
                "حقك عليا انا يا حبيبتى وتعالى ننزل نشوف خالتك سميحه زمانها قاعده تحت لوحدها .",
                "شاهندا بزعل ردت على امها وقالت .. لا يا ست ماما اتفضلى انتى انزلى ليها وانا هاغير لبسى وانام .",
                "سماح طيب اخلى ميرفت او زينب يطلعولك اى عصير او فاكهه يا حبيبتى الاول .",
                "شاهندا ردت : مش عاوزة حاجه ماليش نفس خلاص نفسى اتسدت",
                "سماح بحزن : طيب انا هانزل لسميحه بدام انتى مش عاوزة تنزلى وعقبال لما تغيرى لبسك اكون خليت داده زينب تعملك صينيه البسبوسه اللى انتى بتحبيها وطلعهالك لحد هنا ايه رايك يا حبيبتى .",
                "شاهندا بدات تقلع فى لبسها وردت وقالت : لا يا ماما مش عاوزة حاجه انا هادخل اخد شور وانام شويه .",
                "سماح عارفه دماغ بنتها لما بتكون فى حاله زى دى ومرديتش تضغط عليها اكتر من كده وقربت منها وباستها فى خدها وقالت : ماشى يا قلبى ولو عزتى أى حاجه انا قاعدة تحت مع خالتك .",
                "شاهندا هديت شويه علشان خاطر متزعلش مامتها هى كمان وابتسمت وقالت تمام يا ماما .",
                "وخرجت سماح من الاوضه وخدت بعضها ونزلت على تحت لاختها .",
                "__________________________________",
                "زين كان لسه صاحى فى اوضته وبيتقلب يمين وشمال من كتر الارهاق والتعب اللى هو فيه وافتكر انه مسألش على ليل بعد ما خلص شغله ومرديش يروح لعمر ويسأله عليها يمكن راح لها قبل ما يجى على هنا بعد اللى حصل وقرر انه يطمن عليها من حسام بنفسه .",
                "وفعلا اتعدل على السرير وقعد ومسك موبيله وجاب رقم حسام ورن عليه لانه عارف انه اكيد موجود فى المستشفى فى الوقت ده .",
                "وفعلا رن عليه وحسام كان قاعد فى مكتبه بعد ما لف على كل المرضى بتوعه واطمن عليهم وبعد العمليات اللى خلصها وكان يادوبك دخل يستريح شويه على الكنبه اللى موجوده فيه .",
                "حسام سمع موبيله بيرن ومسكه وعرف ان زين اللى بيتصل فابتسم وقال .. حبيبى لسه كنت على بالى ولقيتك بترن .",
                "زين رد وقال : مساء الخير الاول يا حسام اخبارك ايه واسف انى بتصل بيك فى وقت زى ده لانى عارف انه ميعاد عملياتك .",
                "حسام اتعدل على الكنبه اللى كان نايم عليها وقعد وقال : مساء النور يا زين ومتتاسفش يا عم احنا مفيش بينا الحاجات دى خالص وبعدين ما انت اكيد عارف انى اكتر الوقت بكون هنا فى المستشفى المهم اخبارك انت ايه ؟",
                "زين رد وقال : الحمد لله بخير يا حبيبى وفعلا لولا انى عارف انك معظم وقتك بتقضيه فى المستشفى مكنتش اتصلت فى وقت زى ده .. وقولت اتصل بيك واطمن على حاله ليل دلوقتى .. اخبارها ايه طمنى لانى مقدرتش اعدى عليها بعد ما خلصت شغلى .",
                "حسام رد وقال : هى بخير الحمد لله والحاله بتتحسن بسرعه عن المتوقع وخلال يوم ولا يومين تقدر تخرج من المستشفى .",
                "زين رد وقال .. معقول بالسرعه دى وبعد العمليه اللى عملتها تخرج على طول كده خليها قاعده براحتها لحد ما نتأكد انها فعلا بقت كويسه يا حسام .",
                "حسام رد وقال : يا ابنى حالتها كويسه واحسن بكتير من الاول وبعدين يا زين اذا كان عليها هى عاوزة تمشى باى طريقه وبدأت تزهق من القاعده بتاعه المستشفى وفى نفس الوقت مش عاوزها تخرج لانى بصراحه مش عارف هى اما تخرج من هنا هاتروح فين ولمين .",
                "زين باستغراب رد وقال : اكيد هاترجع بلدها ولأهلها يا حسام اومال هاتروح فين يعنى ؟؟",
                "حسام رد وقال .. مع انى المفروض مقولش ليك اللى هاقوله ده يا زين لانها مريضه عندى والمفروض مقولش لحد على اسرار المرضى بتوعى لكن احب اقولك يا زين ان البنت دى ظروفها وحشه جدا جدا وملهاش حد خالص وباباها لسه متوفى قريب اوى قبل الحادثه بكام يوم وكمان والدتها متوفيه من سنين طويله وملهاش اى حد تروح ليه نهائى لدرجه انى قولتلها انى ممكن اشوفلك مكان تعيشى فيه هنا وشغل كمان هنا فى المستشفى.",
                "زين بحزن عليها رد وقال .. اكيد عندها بيت تعيش فيه اومال كانت عايشه هى وباباها فين يعنى يا حسام ؟!",
                "حسام رد وقال .. للاسف باباها كان متجوز بعد مامتها ما ماتت وكانت عايشه معاهم مرات باباها دى وليها اخ شاب وحاول بعد موت ابوها انه ..........",
                "وبدأ يحكى حسام كل شىء عن حكايه ليل وكل الوجع والالم اللى هى اتعرضتله .",
                "زين اتصدم وزعل جدا على ليل وصعبت كمان عليه وبالذات لما حسام قاله على موضوع حسان واللى كان عاوز يعمله معاها و فهم كلام حسام من غير ما يفسر بالضبط النقطه دى او يكمل كلامه وقال : معقول فى ناس بالقزارة والوحشيه دى علشان كده عيونها دايما حزينه ومكسورة وشايله هم كبير .",
                "على العموم يا حسام اوعى تخليها تمشى من عندك غير لما تبلغنى وانا هاحاول انى اساعدها باى طريقه او اشوف لها شغل فى الشركه عندى وممكن كمان اجيبها تعيش معانا فى الفيلا مع ماما او اشوف لها شقه صغيرة لو هى رفضت الفكرة دى .",
                "حسام ابتسم وقال : ماشى يا زين اللى تشوفه مع انى كنت بدور لها فعلا على اى حاجه هنا فى المستشفى .",
                "زين .. ما تتعبش نفسك انت يا حسام وسيب الموضوع ده عليا وانا هاعدى عليها بكرة الصبح قبل لما اروح الشركه واشوف رايها هايكون ايه فى الفكرة دى وشكرا ليك جدا يا حسام بتعبك دايما معايا .",
                "حسام رد وقال : متقولش كده يا حبيبى انت صاحبى واخويا واللى يهمك يهمنى انا كمان وهى فعلا بنت تستاهل المساعده لانها وحيده ويتيمه وملهاش حد خالص وفى نفس الوقت جميله و رقيقه ويتخاف عليها وانا قولت احاول اساعدها .",
                "زين : عندك حق وفعلا هى بنت يتخاف عليها والناس ملهاش اى امان المهم اسيبك بقى تشوف شغلك وهاعدى عليك الصبح وقفل",
                "فعلا زين مع حسام ورجع نام فى سريره وبدأ يفكر فى كل كلمه قالها حسام ليه عن ليل وصعبت عليه وقرر انه يقف جنبها ويساعدها باى طريقه .",
                "_________________________________",
                "فى كافيه كبير جدا فى وسط البلد كانت سهرانه شاهى واصحابها فيه وبيشربوا وبيرقصوا بطريقه بشعه لدرجه ان الناس كلها كانت بتتفرج عليهم .",
                "ضحى صاحبه شاهى كانت قاعده على تربيزة لوحدها بتتفرج عليهم من بعيد لبعيد وبصت فى ساعتها واتصدمت لما لقت الوقت متاخر فقامت وقربت من شاهى وهى بترقص وقالت .. كفايه كده يا شاهى الوقت اتأخر جدا والساعه داخله على 11 وانا لازم ارجع على البيت علشان محدش يفتحلى س و ج",
                "وكنتى فين وايه اللى اخرك لحد دلوقتى .",
                "شاهى ضحكت بصوت عالى جدا وبصت لضحى وقالت بتقولى الساعه 11 وكده بالنسبالك الوقت متأخر .. لا فعلا",
                "ضحكتينى يا دودو .. يا بنتى ده احنا كدا هانبدا السهرة بتاعتنا وانتى تقوليلى هاتروحى ما تبقيش رخمه بقى وخليكى معانا .",
                "ضحى بقلق وتوتر ردت عليها وقالت .. يا شاهى انتى متعوده على التاخير ده عادى ومحدش بيقولك حاجه لكن انا لا .. متخلنيش اندم انى سمعت كلامك وجيت سهرت معاكى هنا وكدبت عليهم فى البيت وقولتلهم انى هاجيلك وهاذاكر معاكى علشان الامتحانات قربت .",
                "شاهى بطلت رقص وبصتلها بكل غيظ وقالت .. ضحى لو عاوزة تروحى يا حبيبتى روحى محدش هايغصبك انك تقعدى غصب عنك ما انتى قاعدتك زى قلتها اصلا وقاعدة على التربيزة من ساعه ما وصلنا متحركتيش من مكانك وسيبنى بقى اكمل سهرتى براحتى .. يالا باااااى يا صغنن انت وما تنسيش تشربى اللبن قبل النوم .",
                "ضحى اتغاظت جدا من شاهى وقالت .. ماشى يا شاهى انا فعلا ماشيه وخليكى انتى براحتك يا ست هانم انا غلطانه انى سمعت كلامك وجيت معاكى هنا .. وسابيتها ومشيت ورجعت للتربيزة وخدت شنتطتها وخرجت من الكافيه كله وشاورت لاول تاكسى قابلها انه يوصلها على بيتها .",
                "وفعلا بعد شويه وصلت لبيتها وفتحت باب الشقه بشويش واول لما فتحت لقت مامتها قاعده مستنياها على نار .",
                "ام ضحى بعتاب اول لما شافت بنتها داخله من باب الشقه قالت .. اخيرا جيتى يا ست ضحى كل ده يا بنتى قلقتينى عليكى .. وقلقنى اكتر انى عماله اتصل على موبيلك بيدينى مغلق وانا كنت قاعده على اعصابى من خوفى عليكى .",
                "ضحى دخلت وقعدت جنب امها وقالت .. حقك عليا يا ماما الموبيل فصل شحن ومختش بالى خالص منه علشان اتلخمت فى المذاكرة انا وشاهى واتفاجات ان الوقت اتاخر بالشكل ده . سامحينى يا امى واول وآخر مرة اتأخر بالمنظر ده تانى .. المهم بابا نام ولا ايه ؟",
                "ام ضحى ردت وقالت .. اه نام من بدرى علشان شغله وخلتينى اكدب عليه وقولتله انى اتصلت بيكى وانك جايه فى الطريق اهو فاطمن وقال ما يتقررش الموضوع ده تانى وخلى صاحبتك هى اللى تيجى تزاكر هنا معاكى لو عاوزة وبعدها دخل نام من ساعه ونصف كده .. وكنت مرعوبه انه يصحى تانى فى اى وقت .",
                "ضحى خدت نفس طويل ومن جواها حمدت ربنا انه سترها معاها لحد كده وقالت توبه انها تكدب تانى على امها وابوها او تروح مع شاهى تانى فى اى مكان .",
                "وخدت بعضها بعد ما مامتها قامت علشان تنام ودخلت اوضتها علشان تغير لبسها وتنام علشان تقدر تقوم للكليه بتاعتها الصبح بدرى .",
                "__________________________________",
                "النهار طلع وزين كان قام من بدرى وجهز نفسه للنزول وخد بعضه ونزل على تحت وصبح على الكل وكان مستعجل زى عاويده انه يخرج من غير فطار ولولا سميحه اتحايلت عليه انه يقعد ويفطر معاهم كان مشى .",
                "عمر وشاهندا كانوا مش بيتكلموا وهما على السفره بسبب اللى حصل امبارح .",
                "وعمر ساكت ومش قادر ينطق باى حاجه علشان زين ما يفتكرش اللى حصل ويهزقه تانى زى ما هزق شاهندا .",
                "وشاهندا كانت لسه زعلانه ومش بتاكل كويس وزين خد باله منها ومن حزنها اللى كان واضح وعرف انها زعلت منه بسبب اللى حصل منه امبارح وعلشان خاطر خالته سماح بص ليها وابتسم وقال .. اخبارك ايه يا شوشو ساكته يعنى ومش بتكلى .",
                "شوشو بزعل بصتله واستغربت انه بيتكلم معاها اصلا وقالت مليش نفس .",
                "زين ابتسم وقال .. اوعى تكونى زعلانه منى ومن اللى قولته امبارح .. ولو زعلانه انا اسف يا ستى وايه رايكم ناخد بعضنا النهارده كلنا ونتغدا فى اى مكان تحبوه لانى فعلا زهقان ومليت من كتر الشغل .",
                "عمر اخيرا نطق وقال .. هو حصل ايه فى الدنيا .. انا لسه نايم ولا ايه يا جدعان .. معقول زين الجبالى بجلاله قدره يتنازل عن شغله شويه ويعزمنا على الغدا .. حد يقرصنى علشان افوق .",
                "زين قام وقف وبطل اكل وقال .. لا صدق يا اخويا وجهزوا نفسكم علشان الغداء ماشى يا شوشو .",
                "شوشو فرحت اوى و خدت نفس كبير وابتسمت وقالت .. ماشى يا زين اتفقنا .",
                "زين استاذن ومشى وخد بعضه من غير حتى ما يشرب قهوته وركب عربيته وراح على المستشفى علشان يبلغ ليل بالقرار اللى هو وحسام وصلوا ليه من غير ما يقولها انه يعرف اى حاجه عنها .. وانه لمجرد انه محتاج موظفه فى الشركه .",
                "وبعد تلت ساعه كان وصل للمستشفى وركن عربيته وطلع لاوضه ليل .",
                "وكاعاده خبط على الباب واستنى الرد بتاعها وهى ما ردتش .. فاخبط تانى وبرضه مفيش اى رد وساعتها توقع انها بتصلى وفضل منتظر بره شويه لحد ما تخلص .",
                "وبعد شويه زين بدا يستغرب الوقت ده كله وقرر انه يدخل وفعلا دخل واول لما دخل اتفاجأه باللى شافه ......",
                "ليل كانت خارجه من الحمام وكانت طالعه زى القمر وشعرها اسود و طويل جدا ومفرود على ضهرها ولابسه بيجامه رقيقه كان عمر جبها ليها هى وكام واحده تانيه بعد الحادثه بيومين .",
                "ليل اتفاجأت بزين لما فتح الباب ودخل وفى نفس التوقيت ده بالتحديد هى كانت خارجه من الحمام وعيونهم اتقابلت لى لحظات وعرف اد ايه هى جميله اوى، لحد ما زين فاق من شروده واتنحنح واتأسف لها وخرج بسرعه وقفل الباب وراه .",
                "ليل المفاجأه اثرت عليها ووقفت مكانها مش قادره تتحرك خطوة لحد ما خدت نفس كبييير وبسرعه كانت رافعه شعرها بالتوكه، وشدت طرحه حطتها على شعرها وقربت من الباب وفتحت وبكل خجل بصت لزين اللى كان واقف متوتر وخجلان انه دخل وشافها كده وبصوت شبه طالع ليل ابتسمت بكل خجل وقالت : اتفضل يا استاذ زين.",
                "ز",
                "ين ابتسم وقال : انا اسف بجد على اللى حصل منى وانى دخلت الاوضه من غير ما تسمحيلى، بس انا هنا من بدرى وقولت اجى اطمن عليكى قبل ما اروح على الشركه وخبطت مرة واتنين واستنيت انك تفتحى مفتحتيش، وتوقعت انك ممكن تكونى بتصلى، ولما استنيت شويه وانتى مفتحتيش قلقت عليكى لا تكونى تعبانه ولا حاجه او مغمى عليكى ودخلت على طول، ياريت تقبلى اسفى .",
                "ليل وشها كان احمر جدا من كتر الخجل اللى كانت حاسه بيه وده كان مزود جمالها اكتر واكتر وابتسمت وقالت : حصل خير يا استاذ زين وانا عارفه طبعا انك قلقت لما انا مفتحتش على العمود ولا يمهمك .",
                "زين ابتسم وقال : المهم صحتك عامله ايه دلوقتى انا بطمن اول باول عليكى من حسام وقولت اجى النهارده واتأكد بنفسى .",
                "ليل بخجل ردت وقالت : انا الحمد لله كويسه وكله بفضل الدكتور حسام، وكمان فضلك انت وعمر ووقفتكم جنبى، انا عمرى ما هاقدر ارد الجميل بتاعكم ده .",
                "زين بص لى ليل اوى وحس ان ده وقت مناسب انه يتكلم فقال : وانا فعلا محتاج منك انك تردى الجميل ده وفى اقرب وقت ايه رايك ؟!",
                "ليل باستغراب بصتله وقالت : مش فاهمه تقصد ايه حضرتك؟ لو حضرتك تقصد وبتتكلم عن فلوس وحساب المستشفى هنا انا مستعده اكتب لحضرتك وصل بالمبلغ كله اللى حضرتك او الدكتور حسام عاوزينه ولما اشتغل واقبض اقسم بالله هادفع كل الفلوس دى صدقنى .",
                "زين بصدمه من الكلام اللى ليل قالته ضحك اوى من قلبه وبصلها وقال : يا بنتى فلوس ايه ووصل ايه وحساب مستشفى ايه اللى بتتكلمى عنه ده، انا اقصد اقولك انى محتاج بنت شاطرة زيك كده تمسك الشغل بتاعى فى الشركه وتكون مديره مكتبى وتخلى بالها من كل شىء يخصنى وانا مش موجود، ادى كل الحكايه .",
                "ليل خدت نفس كبير وابتسمت وقالت : اعذرنى يا استاذ زين والله انى فهمت طلب حضرتك غلط، بس برضه لما اشتغل ويبقى معايا فلوس لازم اسدد ليكم كل قرش دفعتوه ليا انت ودكتور حسام وانا تعبانه .",
                "زين ابتسم وقال : يا ستى اقبلى الاول بس انك تشتغلى معايا ولما يبقى معاكى فلوس ساعتها نبقى نشوف الموضوع ده، المهم انتى موافقه انك تشتغلى معايا فى الشركه ولا لا ؟",
                "ليل بتفكر وردت وقالت : اصل الصراحه دكتور حسام كان واعدنى انه يشوف ليا شغل هنا فى المستشفى وبالمرة علشان اضمن اقعد وانام فى سكن الممرضات علشان مش هاقدر اجيب شقه اعيش فيها لو جيت اشتغلت مع حضرتك فى الشركه .",
                "زين ابتسم وقال : يا ستى وافقى انتى بس انك تشتغلى معايا وسيبك من موضوع الممرضه والمستشفى ده ومالكيش دعوة بالسكن بتاع الممرضات : وياريت تقبلى انك تيجى وتعيشى معانا فى الفيلا انا وعمر اخويا ووالدتى، ماما ست كبيرة وعايشين لوحدنا وطول ما انا وعمر فى الشغل بنبقى قلقانين عليها وهى نفسها بتزهق من القاعده لوحدها .",
                "ليل اتكسفت جدا من العروض اللى بيعرضها زين عليها، بس فعلا هى محتاجه لشغل ضرورى علشان تقدر تصرف على نفسها وكمان محتاجه لسكن تعيش فيه بس استحاله تروح تعيش معاهم فى مكان واحد .",
                "زين باستغراب بصلها وقال : نحن هنا روحتى فين وسرحتى فى ايه يا ليل؟",
                "ليل فاقت من سرحانها على صوت زين وهو بيتكلم وقالت : ابدا انا مع حضرتك، كل الحكايه انى بفكر مش اكتر .. بس خدت قرار وانا موافقه على موضوع الشغل ده، بس للاسف مش هاقدر اعيش معاكم فى الفيلا كتر خيركم اوى لحد هنا ومش عاوزة احس انى حمل تقيل على حد فاعذرنى يا استاذ زين .",
                "زين عيونه مركزه على عيون ليل وهى بتتكلم وفى حاجه غريبه شداه ليها مش عارف هى ايه فانتبه لكلامها وبص فى ساعته وقام وقف وقال : على العموم انا عارف مين هايقدر يقنعك كويس بكلامى ده .. وسامحينى انا لازم استأذن دلوقتى علشان عندى شغل كتير وهابقى اعدى عليكى بالليل واخد قرارك النهائى .",
                "ليل ابتسمت لزين وشكرته جدا على تعبه معاها رغم شغله ووقته الديق ده، وكمان على عرض الشغل، وبعدها زين نزل وراح على مكتب حسام .",
                "واول لما دخل حسام فرح بيه وقال : اهلاااا \"زين الجبالى\"وحشنى يا صاحبى والله اتفضل اقعد .",
                "زين باستعجال رد وقال : اهلا بيك يا حسام واعذرني مش هاقدر اقعد معاك لانى هنا من بدرى وكنت عند ليل وعرضت عليها موضوع الشغل عندى فى الشركه وكمان انها تيجى وتعيش معانا انا وماما وعمر فى الفيلا، لان زى ما انت عارف الفيلا كبيرة وفيها أوضتين مفروشين للضيوف فى الجنينه علشان لو هى مرديتش تقعد معانا فى الفيلا نفسها، المهم انا جيتلك دلوقتى علشان تقنعها انها تيجى الفيلا .. وبخصوص الشغل هى موافقه عليه ومش معترضه .",
                "حسام بفرحه رد وقال : طب كويس اوى انها وافقت على موضوع الشغل واذا كان على السكن فده سهل اوى وانا شويه وهاطلع عندها واحاول اقنعها متقلقش .",
                "زين اطمن وشكر حسام وبلغه انه هايبقى يرجع تانى بعد الشغل ويشوف قرارها الاخير",
                "وباذن الله هتوافق .",
                "واستأذن ونزل من المستشفى وركب عربيته وراح على الشركه .",
                "وطول الطريق صوره ليل لما شافها وهى خارجه من الحمام بشعرها مرحتش من باله وفضل بالمنظر ده لحد ما وصل عند الشركه وركن وطلع على فوق .",
                "__________________________________",
                "وعند الاسطى حسن اللى كان قرر انه يروح اسكندريه ويدور على جد ليل برهان السيوفى او يحاول انه يوصل لاى حد من اهل ليل على امل انه ممكن تكون ليل عارفه اى شىء عنهم وسابت البلد وراحت ليهم .",
                "وصل الاسطى حسن اسكندريه وحس انه هايدور على ابرة فى كوم قش، ومع كل ده قرر انه هايفضل يدور ويدور لحد ما يوصل لأهل ليل .",
                "ولانه كان عارف من صاحب عمره عبد الرحمن ان القصر بتاع هدى مراته كان على البحر .. قرر انه يفضل ماشى قرب البحر ويفضل يسأل عن كل القصور اللى موجوده على بحر اسكندريه كله.",
                "وفضل ماشى ساعه واتنين وتلاته على رجليه فى عز الشمس يسأل كل اللى يقابله عن قصر واحد اسمه برهان السيوفى بقاله سنين طويله هنا فى اسكندريه .. لحد ما تعب من كتر المشى وقرر انه يقعد عند كشك قريب من البحر ويستريح شويه وبعدها يقوم ويكمل لف عن أهل ليل .",
                "قرب من الكشك الصغير اللى على البحر وقعد على صخره صغيره يستريح وطلع منديل يمسح بيه وشه من العرق .",
                "صاحب الكشك بص شافه وكان باين عليه التعب والارهاق، فخرج من الكشك وبصله بكل طيبه وقال : تعال يا حاج اقعد على الكرسى فى الضله جنب الكشك .. شكلك تعبان وبيقول ان بقالك كتير بتلف فى الشمس النار دى .",
                "الأسطى حسن بتعب رفع رأسه وبص على الشخص اللى بيكلمه وأبتسم وقال : كتر خيرك يا أبنى أنا قاعد أستريح شويه صغيرين وهاقوم على طول متقلقش .",
                "صاحب الكشك رد وقال : يا حاج حضرتك زى أبويا الله يرحمه وشايفك قاعد فى الشمس وزمانك تعبان من شده الحر، تعال يا حاج أتفضل على الكرسى اللى هناك ده فى الضله واقعد زى ما إنت عاوز ده أنا أشيلك جوا عيونى .",
                "الأسطى حسن أبتسم وقال : ربنا يكرمك يا أبنى وكتر خيرك شكلك إبن أصول فعلا .",
                "أنا بقالى أكتر من تلت ساعات بلف على رجلى والله لحد ما تعبت .",
                "صاحب الكشك باستغراب بصله وقال : يااااه تلت ساعات بحالهم ليه كل ده وفى عز الحر ده، كنت أصبر آخر النهار ولف براحتك يا حاج .",
                "الأسطى حسن رد وقال : يا أبنى أنا مش من هنا أنا من محافظه تانيه وجاى بعربيتى وركنتها بعيد عن هنا علشان أدور براحتى قرب البحر اسأل عن الناس والمكان اللى بدور عليهم علشان الحق أرجع لبلدى قبل ما الدنيا تليل عليا وأنا فى الطريق .",
                "صاحب الكشك باستغراب رد",
                "وقال : ويا ترى بتدور على مين يا حاج جايز ادلك عليه؟",
                "الاسطى حسن بتعب رفع راسه وبص ليه وقال : أنا يا أبنى بدور على قصر كبير على البحر صاحبه واحد إسمه \"برهان السيوفى\" من الصعيد وكان تاجر كبير هنا فى اسكندريه وكان الكلام ده من حوالى تلاتين سنه .",
                "صاحب الكشك رد وقال : ياااااه يا حاج تلاتين سنه بحالهم .. دى اسكندريه اتغيرت خالص طول السنين الطويله دى وممكن يكون القصر ده اتهد .",
                "على العموم استنى هاروح اسأل الغفير بتاع الشاليه ده هو هنا بقاله كتير جدا واياك يعرف القصر ده فين بالضبط .",
                "الاسطى حسن قام وقف وحس ان فيه امل يقدر يوصل بيه لاهل ليل وقال : تعال نروح أنا وأنت يا أبنى ويارب يقدر يدلنى عليه .",
                "وفعلا راحوا هما الاتنين عند الغفير.",
                "وصاحب الكشك سلم عليه وعرفه على الاسطى حسن وقاله انه بيدور على قصر قديم لواحد اسمه برهان السيوفى والقصر ده كان موجود من اكتر من تلاتين سنه .",
                "الغفير رحب بيهم وفضل يفكر ويفكر ويتأكد من اسم برهان السيوفى لحد ما قال : يااااااه قصر برهان السيوفى اللى فى المعمورة .. ده من زمان أوى يا ابنى ولسه لحد دلوقتى موجود أنا عارفه وكنت شغال زمان قريب منه وساعات بعدى من هناك وأشوفه، بس الله يرحمه الحاج برهان مات من زمان ومش عارف مين عايش بعده فى القصر او اتباع الله اعلم .",
                "الاسطى حسن فرح واتصدم فى نفس اللحظه أول لما عرف أن برهان السيوفى ده مات من زمان وميعرفش مين ممكن يكون عايش فى القصر بعد ما هو مات .",
                "وبص للغفير ده وقاله : طيب ممكن تودينى لو سمحت أو تقولى العنوان بالضبط وانا هاروح وأسأل هناك بنفسى؟",
                "الغفير بص لصاحب الكشك وقال : انا هاروح أوصله وخلى بالك عقبال لما أرجع وعينك على الشاليه وانت واقف فى الكشك عقبال لما أوديه وأرجع، بدل ما الحاج يتوه لان شكله مش من اسكندريه .",
                "صاحب الكشك على طول وافق والاسطى حسن شكره جدا جدا وخدوا بعضهم هما الاتنين وراحوا على المعمورة عند قصر برهان السيوفى جد ليل .",
                "__________________________________",
                "سميحه وسماح وشاهندا كانوا لابسين وجاهزين وعمر راح خدهم بالعربيه وراح بيهم على النادى زى ما زين بلغهم انه هايعزمهم على الغدا وشويه ووصلوا النادى وراحوا قعدوا فى انتظار وصول زين .",
                "عمر طلب من شاهندا انهم يقوموا يتمشوا شويه عقبال ما زين يجى من الشركه، ومامته تطلب الغداء، فقامت شوشو معاه وراحوا يتمشوا هما الاتنين .",
                "وشويه وزين وصل وسلم على مامته وعلى خالته سماح، وسأل عن عمر وشاهندا وبلغوه أنهم بيتمشوا وفرصه عقبال لما الغداء يجهز .",
                "سميحه بصتله وقالت : طمنى يا زين يا أبنى أخبار البنت بتاعه الحادثه أيه روحت اطمنت عليها النهارده .",
                "زين استغل فرصه سؤال امه عن ليل وقال أهى فرصه كويسه انه يبلغها بالقرار اللى هو وصله وأتفق عليه مع حسام فرد",
                "وقال : اه يا امى روحت واطمنت عليها وبكرة او بعد بالكتير وهاتخرج من المستشفى .",
                "سميحه ردت وقالت : طيب الحمد لله يا ابنى وكويس انها هاتخرج ده زمان اهلها متبهدلين معاها الفترة اللى فاتت دى كلها وهى فى المستشفى .",
                "سماح ردت وقالت : فعلا عندك حق يا سميحه زمان اهلها تعبوا الفترة اللى عدت دى ربنا يشفيها ويشفى كل مريض وتخلى بالها بقى المرة الجايه وهى بتعدى الطريق .",
                "زين فى اللحظه دى قرر انه يحكى لوالدته ولخالته حكايه ليل علشان يقدر يقنعهم أنها تيجى وتعيش معاهم،",
                "وبصلهم وقال : للاسف ليل بنت يتيمه وملهاش حد خالص ووو.......",
                "بدأ زين يحكى لأمه ولخالته حكايه ليل كلها زى ما حسام حكاها بالضبط وموت أمها وأبوها وعيشيتها مع مرات ابوها واخوها وكمان الاسطى حسن وصعبت عليهم جدا وزعلوا عليها وعلى الظروف اللى هى مرت بيها .",
                "وفى اللحظه دى كان رجع عمر وشوشو واستغربوا من الحزن اللى على",
                "وشهم كلهم .",
                "زين كمل كلامه وقال : المهم يا أمى أنا هاخليها تشتغل معايا فى الشركه وتكون مسؤوله عن مكتبى وشغلى ومواعيدى .. وكمان قررت وده بعد إذن حضرتك طبعا إنى أجيبها تعيش معانا فى الاوضتين اللى فى الجنينه .",
                "سميحه بصدمه بصتله وقالت : معقول يا زين، معقول تجيب واحده من الشارع ومنعرفش عنها أى شىء تعيش معانا فى الفيلا، هى آه بنت ويتيمه ومسكينه وصعبت عليا جدا بس ده مش مبرر أننا نجيبها تعيش فى وسطنا .",
                "زين غمز لعمر اللى فهمه على طول",
                "وقال : يا ماما دى بنت كويسه جدا ومحترمه ومؤدبه ومش هاتسبب لينا أى مشاكل ونحمد ربنا أنها ما بلغتش عنى الشرطه ودخلت فى \"س و ج\" وكانت هاتبقى فضيحه كبيرة عنى وعن الشركه، والله يا ماما دى بنت غلبانه خالص حتى اسألى عمر .",
                "عمر فرح جدا من كلام زين وقال : فعلا يا ماما ليل بنت محترمه جدا ومؤدبه وبتصلى وعارفه ربنا كويس أوى والأهم زى ما زين بيقول كده إن ملهاش حد خالص، وأول ما تشوفيها يا ماما هاتحبيها أوى أوى وغمز لشاهندا اللى كانت قاعده مستمعه ليهم وفى نفس الوقت متغاظه من كلام زين عنها فابصت لخالتها سميحه وقالت : على فكرة بقى خالتو عندها حق ازاى عاوزين تجيبوا بنت من الشارع ومنعرفش عنها أى شىء وتعيش معاكم فى الفيلا وكمان تشغلها فى الشركه معاك يا أستاذ زين زى ما حضرتك قررت كده مش يمكن بنت مش .........",
                "وقبل ما تكمل كلامها.",
                "سماح ردت وقالت : عيب يا شوشو متغلطيش فى أى حد وهو مش موجود وبعدين متحكميش على حد من غير ما تشوفيه وتقعدى وتتكلمى معاه، ما يمكن فعلا هى بنت غلبانه وملهاش حد ولا لاقيه مكان تعيش فيه، نقوم نسيبها إحنا فى الشارع ونقولها روحى وأبعدى عننا وعيشى فى الشارع وأغلطى، حرام يا بنتى ربنا رؤوف رحيم .",
                "زين فرح جدا من كلام خالته سماح وشكرها وبص لامه اللى كانت محتارة تاخد أى قرار وقالت : خلاص سيبنى أفكر وأبقى أرد عليك يا زين، وبطلوا رغى بقى الغدا وصل أهو خلينا ناكل لأننا جوعنا جدا .",
                "عمر بخفه دم قال : ده أنا مش جعان بس ده أنا ميت من الجووووع أكلونى بسرعه يا جدعااان بدل ما أروح أرمى نفسى فى البسين اللى هناك ده .",
                "الكل فضل يضحك على كلام عمر وبدؤوا يكلوا وهما بيهزروا وكان الأكل فعلا منظره يفتح النفس .",
                "__________________________________",
                "وفى الاسكندريه وبالتحديد فى المعمورة أجمل شواطىء اسكندريه كان وصل الغفير ومعاه الاسطى حسن اودام قصر كبير على البحر وحواليه سور عالى وضخم وأشجار كبيره ونخل عالى بيدل على وجوده من سنين طويله .",
                "الغفير بص للاسطى حسن وقال : أدى يا سيدى قصر \"برهان السيوفى\" وانا لحد هنا ولازم أمشى علشان زى ما إنت عارف سيبت الشاليه لوحده من غير حد، وأخاف أى حد من صحابه يجوا وميلقونيش قاعد قدامه .",
                "الاسطى حسن فضل يشكر الغفير كتير جدا جدا وحاول انه يطلع فلوس من جيبه ويديله بس الغفير رفض وشكره وقاله ان الناس لبعضها وهو مهما كان واحد غريب عن اسكندريه ولازم يساعده ويقف جنبه .",
                "الاسطى حسن شكره مرة تانيه والغفير خد بعضه ومشى .",
                "الاسطى حسن فضل يقرب ناحيه سور القصر لحد ما شاف يافطه صغيره على بوابه القصر ومكتوب عليها.",
                "\"قصر برهان السيوفى\"",
                "وفى اللحظه دى الدنيا مكنتش سعياه من كتر الفرحه وانه اخيرا بعد اكتر من اربع ساعات بيلف فى عز الحر على رجليه قدر يوصل لقصر أهل ليل وجايز يعرف عنها أى شىء يوصله ليها .",
                "بص حواليه لحد ما شاف جنب البوابه جرس فقرب منه وداس عليه مرة واتنين لحد ما حس إن فى حد بيقرب من البوابه وهو بيقول مين اللى بره وفتح البوابه الضخمه وبص باستغراب للاسطى حسن وقال : خير يا حاج عاوز مين هنا ؟",
                "الاسطى حسن أبتسم وقال : السلام عليكم الاول .",
                "البواب رد عليه السلام وقال : وعليكم السلام ورحمة الله وبركاته، أؤمرنى يا حاج حضرتك عاوز مين؟",
                "الاسطى حسن ابتسم وقال : الامر لله يا ابنى، انا كنت بسأل على حد إسمه برهان السيوفى او ست سميحه بنته .",
                "البواب باستغراب بصله وقال : يا حاج اللى بتسأل عليه ده مات وشبع موت من أكتر من ثلاتين سنه هو والست بتاعته الله يرحمها وست سميحه هانم مش عايشه هنا هى كمان من زمان .",
                "الاسطى حسن اتصدم وقال : انت بتقول ايه؟ طيب سميحه الاقيها فين ومين عايش هنا فى القصر طيب؟!",
                "البواب رد وقال : يا حاج الست سميحه هانم عايشه فى القاهرة من زمان أوى وبتيجى هنا ساعات كل فترة، واللى عايش هنا الست سماح هانم اختها هى وبنتها شاهندا .",
                "الاسطى حسن مش عارف يعمل ايه او يتصرف ازاى؟ حس انه زى الطفل الصغير اللى تايه ومش قادر يتصرف فابص للبواب",
                "وقال : طيب لو سمحت انا عايز الست سميحه دى فى موضوع ضرورى أعمل إيه علشان اقابلها واقدر اوصل لها باى طريقه أرجوك لو سمحت .",
                "البواب بأسف رد وقال : اعذرنى يا حاج مع إنى المفروض مقولش حاجه زى كده بس شكلك راجل طيب وغريب ومش من اسكندريه وصعبت عليا، استنى ثوانى هاجبلك العنوان بتاع الست سميحه فى القاهرة وامرى لله .",
                "الاسطى حسن فرح جدا وحس بشعاع امل بدا يظهر ليه وانه اخيرا هايقدر يوصل لأهل ليل ويبلغهم بالسر اللى مخبيه بقاله سنين جواه حتى عن مراته وبناته وعن ليل نفسها صاحبه الحكايه زى ما وعد أبوها من سنين طويله انه يفضل سر بينهم .",
                "وكمان الحقيقه اللى هما ميعرفوهاش بقالهم سنين طويله لما افتكروا ان أختهم ماتت وغرقت فى البحر .",
                "وخلال دقايق كان وصل البواب ومعاه ورقه صغيرة مكتوب فيها عنوان سميحه فى القاهرة .",
                "خدها الاسطى حسن منه وطلع المحفظه بتاعته وشالها جواها وطلع مبلغ صغير اداه للبواب وشكرة جدا، ورغم معارضه البواب الا أن الاسطى حسن صمم أنه ياخد الفلوس منه وسلم عليه وخد بعضه ورجع زى ما كان وقت ما وصل الصبح بدرى وراح عند عربيته اللى كان راكنها قريب من البحر اول لما جه اسكندريه وركبها وهو فرحان جدا رغم التعب والارهاق اللى كان حاسس بيهم انه قدر يوصل لاهل ليل وربنا وفقه فاحمد ربنا وشكره وطلع بالعربيه على طول فى طريقه على القاهرة .",
                "وعند ليل فى المستشفى حسام كان قاعد معاها وبيحاول انه يقنعها بفكرة زين اللى وصل لها، ورغم اعتراض ليل وعدم موافقتها انها تروح تعيش معاهم فى الفيلا الا ان حسام قدر يقنعها بعد ما فضل يشكر فى زين وفى عيلته جدا وبالذات والدته الست سميحه .",
                "حسام عيونه عليها وبيقول، والله ياليل زين ووالدته وحتى اخوه عمر ناس محترمه جدا وطيبين وهاتحبيهم .. وبعدين شغلك مع زين فى الشركه هاتحبيه جدا وهاتتعرفى على ناس كتير وتتعلمى منهم حاجات اكتر ومن خلاله يا ستى ممكن تقدرى تكملى دراستك فى الجامعه زى ما كنتى عاوزة .. زين بيدى محاضرات هناك لطلبه كليه اعلام والكل بيحبه وهايقدر يساعدك وتكملى دراستك و تحققى احلامك وليكى عليا يا ستى انا اللى هابقى افتح معاه الموضوع ده قولتى ايه؟",
                "ليل محتارة ومحرجه جدا ومش قادره توصل لقرار وحسام حس بيها وبالحيرة اللى هى فيها وبصلها وقال : يا ليل والله انا مش هاقولك على حاجه غير لما اكون متأكد منها وواثق فيها مليون الميه انها فى مصلحتك، وزين ده صاحب عمرى من ايام ثانوى ومش لسه هاعرفه يعنى دلوقتى وهاعرف عيلته .. توكلى على الله ووافقى وهاتصل بزين وابلغه بموافقتك ومن بكره ان شاء الله تقدرى تخرجى من المستشفى وتعيشى معاهم وتبدأى الشغل على طول .. ويا ستى انا معاكى خطوه بخطوة ومش هاسيبك ابدا وهاطمن عليكى على طول من زين اول باول .",
                "ليل ابتسمت وقالت : موافقه بس بشرط .. استاذ زين قالى ان فى اوضتين فى الجنينه عندهم انا هاعيش فيهم واكل واشرب مع نفسى مش عاوزة ابقى عاله على حد فيهم .",
                "حسام ضحك وقال : مفيش مشكله ده انتى دماغك ناشفه اوى وغلبتينى يا شيخه ولا الصاعيده، اهم حاجه تكملى علاجك ومتهمليش فيه بدل ما ارجعك هنا تانى المستشفى، والمهم دلوقتى تجهزى نفسك وتستعدى وانا هاروح اتصل بزين وابلغه بموافقتك وأشوف هايجى هو يخدك ولا هايبعت عمر .",
                "وفعلا خرج حسام ونزل على مكتبه ومسك موبيله وبلغ زين بكل اللى حصل معاه هو وليل وانها اخيرا وافقت انها تخرج من المستشفى وتعيش معاهم وتشتغل كمان معاه وبالشرط اللى هى قالت عليه .",
                "زين ابتسم لا اراديا لما حسام بلغه على شرطها وفرح من جواه وبلغ حسام أنه هايجى هو وعمر ياخدوها بالعربيه كمان نصف ساعه علشان عندهم شغل مهم الصبح بدرى وده الوقت المناسب ليهم حاليا .",
                "وفعلا خلال نصف ساعه كان حسام خلص كل ورق المستشفى بتاع ليل وكتب لها على الخروج وخد بعضه وراح لها تانى على اوضتها وبلغها باللى زين قاله كله وهى جهزت نفسها وكانت فى انتظارهم .",
                "تفكيرها كان مشوش وكانت حاسه انها راحه على المجهول .",
                "وفى وسط تفكيرها ده زين وعمر كانوا وصلوا ودخلوا اوضتها وسلموا عليها .",
                "_______________",
                "وفى طريق اسكندريه الصحراوى المؤدى على القاهرة كان الاسطى حسن راكب عربيته بيفكر فى كل اللى حصل معاه ورجع بزكرياته لعبد الرحمن صاحب عمره والمواقف الجميله اللى كانت بينهم من ساعه ما شافه بعض وحتى ولاده ليل ومراحل طفولتها حتى لما كبرت وبقت عروسه وللاسف كان بدأ يتعب جدا من اليوم الطويل اللى هو مر بيه ده وغصب عنه عيونه كانت بدأت تغمض وتفتح من الارهاق وقله النوم وللاسف .............",
                "ومن شده السرعه والارهاق العربيه طلعت على الرصيف وعدت للطريق المعاكس وفى ثانيه كان فى اتوبيس سريع ماشى بسرعه جنونيه خبط فى عربيه الاسطى حسن لدرجه ان العربيه اتقلبت بالاسطى حسن اكتر من مرة .",
                "ناس كتير نزلت من عربياتها بسرعه وجريت",
                "واتلمت حوالين عربيه الاسطى حسن والاتوبيس كمان اللى واجهته اتدمرت بس السواق كان سليم ونزل من الاتوبيس وقف فى الشارع .",
                "ناس كتير حاولوا انهم ينقذوا الاسطى حسن ويطلعوه من العربيه المقلوبه بس للاسف مقدروش وكان غرقان فى دمه وجروح كبيرة وكتيرة فى اماكن مختلفه وراسه بالذات وشكله فاقد الوعى .",
                "_____________________",
                "زين وعمر وكان معاهم حسام دخلوا لى ليل اوضتها وسلموا عليها وليل كانت محرجه زى عاويدها من زين بالذات متعرفش ايه السبب .. فاعمر كان واخد باله منها فابصلها وقال : يااااه أنا مش مصدق والله يا ليل انك هاتيجى وتعيشى معانا .. يا لهوووى ده احنا هانعمل عمايل .. وهناكل أكل على حسك فى البيت ده اااااااااد كده .",
                "حسام بضحك بصله وقال : والله يا عمر أنا نفسى أعرف أنت عايش فى الدنيا دى لازمتك أيه بالضبط؟ شغل وبتشتغل بالعافيه .. سهر ومقضيها مع صحابك دايما .. اكل ومخلص خزين البيت دايما أول باول .. يا عم أنت أنا احترت معاك .. انت ايه فايدتك فى الدنيا دى قولى ورسينى معاك؟",
                "زين بيحاول يكون لطيف علشان خاطر الخوف والخجل اللى كان شايفه فى عيون ليل ومركز معاها ومع كل نظره ليها من غير ما يلفت نظر اللى حواليه فارد وقال : وانا كمان والله يا حسام أنا مش عارف الواد ده لزمته أيه فى الدنيا .",
                "عمر قعد وحط رجل على رجل وسند ضهره على الكرسى وبكل ثقه بصلهم وقال : انا هاقولك أنت وهو لزمتى أيه.",
                "انا اللى بضحكم يا استاذ منك ليه ولا هاتنكروا ده كمان،  هو بالساهل أن الواحد يضحك من قلبه فى الزمن اللى احنا فيه ده؟؟",
                "ما تردوا ؟!",
                "ليل بتضك على كلام عمر وطريقته وزين واخد باله فابصلها وقال :٠ بدام ليل بتضحك يبقى هى اللى هاترد عليك يا استاذ عمر .",
                "مش كده يا ليل.",
                "ليل بصت لزين وعيونهم اتلاقت فى نظره غريبه محدش قدر فيهم يعرف تفسيرها ايه! وبطلت ضحك وبصت لعمر وقالت : الصراحه انا عمرى ما عرفت معنى الضحكه اللى من القلب دى غير من عمر من ساعه لما شوفته وبشكره وبحيه جدا على كده .",
                "حسام رد وقال : من ناحيه كده فافعلا عمر بيضحكنا كلنا من قلوبنا .. شكرا ليك يا عمر باشا .",
                "عمر بكل فخر وثقه رد وقال : عد الجمايل منك له لها بقى من هنا ورايح .",
                "زين بص فى ساعته وبص لى ليل وقال : مش يالا بينا بقى زمان الجماعه مستنينا .",
                "عمر قام وقف وقال : فعلا يالا بينا لانى ميت من الجوع وقرب من السرير اللى كان عليه شنطه تخص ليل ومسكها وقال : يالا بينا يا ليل .",
                "ليل قلبها كان بيدق بسرعه أول ما زين طلب أنهم يمشوا وكانت متوترة ومحرجه فى نفس الوقت فقربت من حسام ومدت إيديها وسلمت عليه وقالت : أنا مش عارفه أشكر حضرتك ازاى يا دكتور حسام ومهما أقول مش هاقدر اوافيك حقك أنت فعلا إنسان محترم ونبيل وبتساعد كل الناس ربنا يخليك يارب ويديك على اد نيتك الطيبه دى .",
                "حسام أبتسم وقال : يا ليل ملوش لازمه الكلام ده خالص ده شغلى واى حد محتاج اى شىء لازم اساعده واقف معاه علشان ربنا يوفقنى فى حياتى، وبعدين عاوزك تطمنى وتعرفى انى جنبك دايما ومتقلقيش من اى شىء .",
                "زين مد ايده وسلم على حسام وشكره وبعدها خدوا بعضهم كلهم ونزلوا على تحت .",
                "وخرجوا من المستشفى وركبوا العربيه عمر جنب زين وليل قاعده ورا فى الكنبه وجنبها الشنطه بتاعتها.",
                "وطول الطريق عمر كان مش مبطل هزار وضحك لكن ليل كانت بتتأمل الشوراع والمحلات الكبيرة اللى كانت شيفاها واول مرة تشوفها لحد ما وصلوا اودام بوابه كبيرة ووقفوا بالعربيه بعد ما زين ضرب كلاكس وفى ثوانى كان البواب فاتح الباب ودخل زين بالعربيه وراح ركن على جنب ونزل وعمر كمان نزل وفتح باب العربيه لى ليل اللى نزلت وهى متوترة وقلقانه ودقات قلبها سريعه وعيونها جت على الفيلا الضخمه الجميله وعمر مد ايده وشال شنتطها وقال اتفضلى يا ليل هانم .",
                "__________________________________",
                "هيصه وناس كتير وعربيه شرطه وعربيه اسعاف جت بعد عشر دقايق وخدوا الاسطى حسن وراحوا بيه على المستشفى على طول لأن حالته كانت خطيرة .",
                "وأول لما وصلوا المستشفى دخلوا على الاستقبال على طول والمسعفين بلغوا انها حادثه على الطريق وانهم حاولوا يوقفوا النزيف بس للاسف كان شديد.",
                "وجه اكتر من دكتور بسرعه وبعد ما كشفوا عليه عملوا تحاليل واشاعه بعدها دخلوه على العمليات على طول لان حالته حرجه .",
                "وفى بيت الاسطى حسن كانت مراته قاعده بتصلى العشاء وقلبها مقبوض وقلقانه على جوزها اللى خرج من الصبح بدرى وكانت اخر مكالمه منه كانت بعد العصر .. فخلصت الصلاه ودعت ربنا انه يسترها معاه ويستر طريقه ويرجع بالسلامه ونادت على ايه بنتها .",
                "ام ايه قامت وقفت بعد الصلاه وشالت المصليه من على الارض وقالت : يا أيه .. ياااا ايه .",
                "أيه جت على صوت مامتها من اوضتها وقالت : نعم يا ست الكل اؤمرينى يا قمر .",
                "ام أيه اتنهدت وقالت : الامر لله يا حبيبتى .. اتصلى يا بنتى على ابوكى شوفيه فين كل ده لأن قلبى متوغوش عليه من ساعه ما راح اسكندريه الصبح وطمنينى ده مكلمنيش غير مرة واحده كده على السريع وصوته كان تعبان .",
                "أيه حاولت تطمن امها فقالت : يا ماما ما انتى عارفه بابا بدام رايح مشوار بخصوص شغل بينسى نفسه وكل شىء وزمانه على وصول .",
                "ام أيه ردت وقالت : علشان خاطرى يا بنتى طمنينى واتصلى بيه..انا حاسه انه سافر علشان حاجه تانيه خالص مش زى ما قالنا بخصوص شغل .. ابوكى نفسيته مش عجبانى من ساعه ما ليل مشيت ومش لاقيها .. ولا بياكل ولا بيشرب من كتر زعله عليها وكأنها حته منه .",
                "أيه بزعل ردت وقالت : حاضر يا ماما انا هاتصل عليه واطمنك يا حبببتى وللاسف فى اللحظه دى موبيل ايه رن فأيه ضحكت وبصت لامها اول لما شافت اسم \"بابا\" على شاشه الموبيل وقالت : اهو يا ستى جبنا فى سيرة القط جه عم حسن ينط ومسكت الموبيل وردت وقالت : ايوا يا سى بابا فينك يا حاج كل ده قلقتنا عليك؟",
                "موظف من استقبال المستشفى رد عليها وقال : مساء الخير.",
                "أيه بصدمه وخوف وقلق أول لما ما سمعتش صوت باباها وسمعت صوت شخص تانى ردت وقالت : مين معايا؟",
                "الموظف رد وقال : انا اسف يا افندم بس صاحب الموبيل ده وبص فى الورق اللى اودامه وقال اللى اسمه حسن محمود عثمان عمل حادثه ونقلوه على المستشفى .",
                "أيه صرخت من الصدمه وردت وقالت : انت بتقول ايه؟ بابا عمل حادثه! ارجوك طمنى هو عامل ايه؟ وانتم فى مستشفى ايه؟",
                "موظف الاستقبال ايداها العنوان وحاول يطمنها ان باباها بخير وقفل معاها .",
                "أيه دموعها مغراقاها وأمها كانت واقفه هاتتجنن لما عرفت إن جوزها عمل حادثه واعصابهم باظت وعبير جت على صريخ أيه وبصت لايه وقالت : فى أيه بابا",
                "ماله انطقى؟",
                "ايه بحزن ووجع ودموع ردت وقالت : بابا عمل حادثه يا عبير بالعربيه ونقلوه على المستشفى، بسرعه البسوا وتعالوا نروحله بسرعه.",
                "أم ايه بكل حزن ودموع بصت لفوق و رددت وقالت : استرها معاه يارب، استرها معاه يارب يااارب احنا مالناش غيره فى الدنيا دى .. وبسرعه جريت على اوضتها ولبسوا على طول كلهم وايه كانت اتصلت بخالها وبلغته باللى حصل علشان يكون معاهم وهو على طول جالهم بالعربيه وخدهم وطلع على عنوان المستشفى اللى ادوه لأيه.",
                "________________________________",
                "زين دخل ووراه عمر، وليل من خجلها كانت فى الأخر فاعمر بهزار بصلها وقال : يا بنتى ادخلى خايفه كده ليه متخافيش محدش هنا هايعضك تعالى تعالى، واول لما دخلوا شافوا سميحه وسماح قاعدين فقربوا منهم وزين ابتسم و قال : مساء الخير عليكم جميعا .",
                "سميحه انتبهت لزين وبصتله وقالت : مساء النور يا حبيبى، يا اهلا يا اهلا انتم جيتوا وقامت وقفت علشان تستقبل البنت اللى زين قالها عليها وقربت من زين وأول ما عيونها جت على ليل اتفاجأت بيها وأتصدمت وحست ان الدنيا بتلف بيها والارض مش شيلاها فسندت على أقرب حاجه ليها .",
                "زين حس إن مامته دايخه أو مش قادرة تقف فقرب منها بسرعه، ومسك ايديها وقال : خير يا حبيبتى انتى دوختى ولا ايه؟",
                "سماح جريت على أختها هى كمان وحاولت تسندها وقعدوها على أقرب كرسى وأطمنوا عليها ولسه هاترفع عيونها على ليل علشان تسلم عليها اتفاجأت هى كمان بالشبه الكبير اللى بين ليل واختهم هدى وفى اللحظة دى عرفت أيه سبب دوخه أختها سميحه.",
                "ابتسمت وقربت من ليل ومدت ايديها وبكل حنيه قالت : اهلا بيكى يا حبيبتى اتفضلى وغصب عنها ضمتها لحضنها وباستها.",
                "حضن كأنه لاختها هدى اللى اتحرمت منها سنين طويله وده اللى خلى ليل تستغرب جدا لانها عمرها ما حست بالحنيه والطيبه دى كلها من ساعه موت امها!",
                "وبعدها مسكت أيد ليل وقربت من سميحه اللى كانت قاعده مصدومه من الشبه ده وليل بكل خجل مدت ايديها لسميحه وقالت : اهلا بحضرتك يا افندم وأنا أسفه إنى ازعجتكم وتعبتك معايا.",
                "سميحه بعيون كلها دموع مدت ايديها لى ليل وقالت : اهلا بيكى يا قلبى .. متقوليش كده البيت بيتك تعالى فى حضنى يا حبيبتى تعااااالى .",
                "عمر باستغراب بصلهم وقال : أيه نظام العشق الممنوع ده؟",
                "زين هو كمان استغرب والدته واللى حصلها وكمان استغرب الدموع اللى فى عيونها ونظرات سماح لى ليل كمان كانت غريبه وحط علامه استفهام كبيرة مقدرش يفسرها؟",
                "سميحه عيونها منزلتش من على ليل ولا هى ولا سماح اللى خلتها تقعد جنبها وابتسمت وبصت لها وقالت : اسمك ايه يا حبيبتى .",
                "ليل بخجل واستغراب من اللى بيحصل ده وبالذات الدموع اللى شافتها فى عيونهم ردت وقالت اسمى ليل .",
                "عمر جرى قعد على حرف الكرسى اللى مامته كانت قاعده عليه وقال : وانا احب اعرفك بست الكل والدتى سميحه هانم السيوفى  وشاور على سماح وقال ودى خالتو سماح الموزة بتاعه العيله، ولسه عيونه بتدور على شاهندا شافها نازله من فوق وقربت منهم وعيونها على ليل بالتحديد وقال : ودى بقى الليدى شاهندا بنت خالتو ملكه جمال البحر الابيض المتوسط .",
                "ليل ابتسمت وردت وقالت : اهلا وسهلا بيكم .",
                "شاهندا بنظرات كلها غيظ أول لما شافت ليل وشافت جمالها وحلاوتها وعيونها الملونه ردت وقالت برخامه من تحت الضرس : اهلاااا.",
                "عمر علشان يدارى طريقه بنت خالته الرخمه اللى حس بيها وشاف نظراتها قال : أيه يا جدعان إحنا هانقضيها سلامات وقبلات وأحضان ولا ايه فى ليليتنا دى، وبصوت عالى قال يا دادة زينب يا داااادة عاوز اتعشى هاتعشينا امتى يا حاجه .",
                "الكل فضل يضحك عليه الا سميحه اللى عيونها منزلتش من على ليل وبالذات لما شافت نفس ضحكه أختها هدى فى ضحكه ليل .",
                "دادة زينب كانت جهزت السفرة هى وميرفت والكل قعد يتعشى بعد محايلات كبيرة على ليل لانها كانت رافضه انها تاكل معاهم .",
                "بس فى الاخر قدروا يقنعوها وطول الوقت عيون سميحه وسماح منزلتش من عليها .",
                "حتى شاهندا عيونها ما نزلتش من عليها وكانت مراقبه كل نظره وحركه ليها .",
                "وكمان كل نظرات زين لى ليل اللى كانت بتدل على اعجابه بيها.",
                "وفى الاخر وبعد الاكل على طول من كتر احراجها وكسوفها طلبت ليل انها تروح الاوضه اللى فى الجنينه اللى هاتقعد فيها بحجه انها حست انها تعبانه وعاوزة تستريح وتاخد علاجها .",
                "وفعلا سميحه راحت بنفسها معاها لما حست بكسوفها وخجلها ده مع ان من جواها كانت بتتمنى انها تفضل جنبها على طول وضمها لحضنه .",
                "دخلتها وورتها الاوضتين اللى كانوا مفروشين حلو جدا زى الفيلا بالضبط، وكانت عبارة عن اوضه نوم بحمام وبره صالون كبير وسفره صغيره وعلى طول ليل شكرتها جدا",
                "وقالت : الصراحه مش عارفه أشكر حضرتك ازاى؟ انتم ناس طيبه جدا وعمرى ما هاقدر اوفى جميلكم ده ابدا .",
                "شكرا ليكى بجد يا سميحه هانم .",
                "سميحه بكل حب وحنيه ردت وقالت : ليل حبيبتى مفيش شكر بينا انتى زى بنتى وربنا يعلم اول لما شوفتك حبيتك اد ايه، ومن هنا ورايح مفيش سميحه هانم دى، انا كنت من زمان بتمنى يكون ليا بنت تقولى يا ماما ولو مش قادرة تقولى يا ماما وهاتتكسفى قوليلى يا خالتو زى شاهندا بنت سماح اختى بالضبط ما بتقولى، اتفقنا يا حبيبتى؟",
                "ليل بكل راحه وحب ردت وقالت : اتفقنا ياااااا .......",
                "سميحه بزعل بصتلها وقالت : قوليها يا حبيبتى متتكسفيش، قولى يا خالتو حتى .",
                "ليل بابتسامه جميله وعيون زى عيون مامتها بالضبط ونفس لونها بصت لسميحه وقالت : اتفقنا يا خالتو .",
                "سميحه فرحت جدا بيها واستأذنت منها علشان هى تستريح وتاخد راحتها وقالت لها لو عازت اى شىء تضغط على الجرس اللى هناك ده، ميرفت هاتجلها على طول وتشوف طلباتها .",
                "وسابتها سميحه وقفلت وراها الباب ورجعت على الفيلا .",
                "__________________________________",
                "وفى المستشفى اللى كان فيها الاسطى حسن بعد الحادثه، أيه بمامتها وخالها وكمان اختها عبير كانوا وصلوا وبعد ما دخلوا بسرعه وسألوا طلعوا على فوق عند اوضه العمليات وكانوا مش مبطلين عياط وخوف عليه. وفضلوا لأكتر من ساعتين واقفين على اعصابهم لحد ما باب العمليات اتفتح والكل جرى عليه أول لما شافوا الدكتور خارج من جوه .",
                "خال أيه قرب من الدكتور وقال : طمنى والنبى يا دكتور حسن اخباره ايه وعامل ايه دلوقتى احنا هانتجنن عليه وبناته ومراته هايموته من كتر الخوف عليه؟",
                "أيه بكل حزن وخوف ودموعها مغرقاها قربت من الدكتور وقالت : لو سمحت يا دكتور طمنى على بابا اخباره أيه؟",
                "وفى أيه بالضبط؟",
                "ومن حسن الحظ دكتور حسام رد وقال : اطمنوا يا جماعه وادعوله يقوم بالسلامه ومش هاخبى عليكم الحاله حرجه جدا ويمكن يدخل فى غيبوبه، فياريت تدعوله وانا عن نفسى أنا وكل زمايلى الداكترة عملنا كل اللى علينا فى العمليه والباقى على ربنا ودعواتكم ليه.",
                "أيه بصدمه ودموع مغرقاها : يعنى ايه؟ يعنى بابا ممكن يضيع مننا؟ ارجوك يا دكتور، ارجوك مش عاوزة بابا يروح منى، ابوس ايدك خد روحى خد قلبى وخد حياتى كلها بس هو يعيش أبوس إيدك يا دكتور.",
                "دكتور حسام اتأثر من كلام أيه جدا وقال : ارجوكى متعمليش فى نفسك كده وبدل العياط ده روحى أتوضى وصلى وادعيله انه يقوم بالسلامه، هو محتاج لده منك دلوقتى واحنا شويه كده وهاننقله على الرعايه المركزه ووقفتكم هنا ملهاش اى لازمه لانه مش هايفوق خالص دلوقتى بعد اذنكم .",
                "ومشى حسام وراح على مكتبه علشان يغير لبسه ويستريح من العمليه الكبيرة دى، وايه خدت بعضها هى وامها وخالها واختها وراحوا يتوضوا ويصلوا ويدعوا ربنا ان ابوهم يقوم لهم بالسلامه على اد كل الخير اللى كان بيعمله طول حياته ليهم وللناس كلها الكبير والصغير منهم .",
                "__________________________________",
                "سميحه اول لما رجعت على الفيلا قعدت جنب سماح وسألتها على زين وعمر وكمان شاهندا .",
                "سماح ردت وبلغتها ان زين طلع على اوضته وعمر خد شاهندا وهايتمشوا شويه بالعربيه فى وسط البلد .",
                "سميحه بصت لاختها وقالت : شوفتى يا سماح اللى انا شوفته وحسيت بيه اول لما شوفت ليل؟",
                "سماح اتنهدت وبصت لاختها وقالت : شوفت يا حبيبتى وحسيت بالشبه الكبير اللى بينها وبين هدى الله يرحمها، مكنتش اتخيل ابدا ان فى حد ممكن يشبه حد بالمنظر ده، وعرفت ايه اللى حصلك اول ما عيونك جت عليها وشوفتيها .",
                "سميحه ردت وقالت : نفس الشكل ونفس العيون ونفس الضحكه ونفس الروح انا مش مصدقه نفسى معقول فى كده!! معقول فى حد يشبه حد للدرجه دى؟ انا لولا انى عارفه ومتأكده ان هدى ماتت من سنييييين طويله انا كنت قولت ان دى بنتها .",
                "سماح ردت وقالت : فعلا يا سميحه لو هدى كانت لسه عايشه فى وسطنا واتجوزت وخلفت بنت كانت هاتبقى شبه ليل دى اوى اوى سبحان الله، وتحسى ان الواحد قلبه اتفتح لها وحبها من غير حتى ما يعرفها كويس او يعرف حكايتها ايه .",
                "سميحه فعلا عندك حق .. بس حرام بلاش تقلبى عليها المواجع واللى زين حكاه لينا عنها كفايه علينا دلوقتى لحد ما تاخد علينا وتقرب مننا اكتر .",
                "سماح ردت وقالت : اللى تشوفيه يا حبيبتى .. المهم سيبك بقى من ليل وخلينا دلوقتى فى زين .. عاوزين نبدا نستعد علشان عيد ميلاده اللى بكرة ده .. عاوزين نصحى من بدرى ونجهز كل شىء .. وادينا اتصلنا بمحل الحلويات واتفقنا معاه على الحاجات اللى عاوزينها والتورته كمان وعلى الميعاد اللى هايبعت عليه الحاجه، وعاوزة عمر بكرة بأى طريقه يتحجج لزين انه تعبان اوى ومش هايقدر يروح الشغل .. علشان يساعدنا هو وشاهندا زى كل سنه ونعلق الزينه فى كل حته فى الفيلا والجنينه .. وكمان علشان لو احتجنا اى شىء يروح يجيبه لينا .. بحيث لما الضيوف تيجى يكون كل شىء جاهز .",
                "سميحه : ان شاء الله هايكون يوم حلو وعقبال مليون سنه ويارب افرح بيه قريب بقى واشوف احفادى .",
                "سماح : ان شاء الله يا حبيبتى.",
                "وفوق عند زين اللى كان يادوبك خارج من الحمام بعد ما خد شور ولبس وسرح شعره وراح اترمى على سريره على طول .",
                "وابتسم اول لما افتكر ليل وسر عيونها اللى بتجذبه ليه وجمالها ورقتها واحساسه انها بنت مختلفه عن البنات كلها .",
                "كفايه خجلها وعزة نفسها اللى بيشوفهم دايما منها فى كل تصرفاتها .",
                "وفضل يفكر كتير فى ليل لحد ما راح فى النوم من كتر التفكير .",
                "اما عند ليل فى اوضتها فكانت فتحت الشنطه الصغيرة اللى كان يا دوبك فيها كام حاجه قليله ليها واللى كان جبهم عمر ليها فى المستشفى .. فطلعتهم وحطتهم فى الدولاب وخدت بيجامه منهم ودخلت على الحمام علشان تلبسها بعد ما تاخد شور .",
                "وبعدها على طول خرجت وسرحت شعرها  ولمته بالتوكه وفردت المصليه على الارض وبدات تصلى ركعتين تشكر ربنا فيهم وتدعيه بكل اللى هى بتنمناه .",
                "وبعدها خدت علاجها ونامت على سريرها وغصب عنها بدأت تفتكر كل نظرات زين لها اللى كانت بتستغربها ومتعرفش معناهم ايه .",
                "ومقدرتش تفسرهم .",
                "وكمان جه على بالها الاسطى حسن وابتسمت وقالت .. وحشتنى اوى .. بس كده افضل ليك انى اكون بعيده عنك علشان ما اسببش ليك اى مشكله، سامحنى يا راجل يا طيب .",
                "__________________________________",
                "وفى مول كبير اوى كان عمر وشاهندا بيتفرجوا على المحلات وفجاه وقفوا اودام محل حلو جدا وعجبه كام حاجه كده فاستغربت شاهندا وقالت : ايه عجبوك اوى كده ليه يا ابنى انت.",
                "عمر شدها من ايديها وقال : تعالى بس ودخلوا على جوا .. واول لما دخلوا طلب منهم كذا حاجه من اللى عجبوه وفعلا جابهم وكمان اختار فستان حلو ورقيق جدا والجزمه والشنطه كمان وكل ده وشاهندا واقفه هاتتجنن من اللى عمر بيعمله .. وبعد ما خدهم وحاسب على كل حاجه، وقفته شاهندا وقالت : تسمح تقولى كل الحاجات",
                "دى لمين؟؟",
                "عمر يا بنتى تعالى بس هاتفضحينا الله يخرب بيتك الناس بتتفرج علينا .. يا ستى انا جايبهم لى ليل .. البنت لسه طالعه من المستشفى ومعندهاش لبس خالص زى ما انتى شايفه فقولت اجبلها كام حاجه كده ويارب تعجبها وبالمرة بدام عيد ميلاد زين بكرة قولت اجبلها الفستان الحلو ده ويارب يعجبها علشان تلبسه بكرة .",
                "شاهندا بنظرات كلها غيظ وغل وقفت بعيد عنه وحطت ايديها فى وسطها وقالت : انت اكيد اتجننت يا عمر .. تجيب وتدفع كل الفلوس دى علشان خاطر واحده منعرفهاش جايبنها من الشارع وكمان بتلففنى معاك بقالك اكتر من ساعتين وفى الاخر علشان ترضى ست هانم بتاعتك دى .",
                "عمر بتريقه بصلها و قال : ايه بتاعتك دى يا بت انتى؟ انتى بتغيرى عليا ولا ايه يا قطه؟",
                "شاهندا خبطته فى كتفه وقالت : اغير عليك ايه يا اهبل انت كل وما فيها انى مستغربه معاملتكم مع واحده منعرفش عنها اى شىء",
                "وخصوصا انت وسى زين اخوك .",
                "عمر بصلها وقال : يا شوشو يا حبيبتى .. دى بنت يتيمه ومسكينه وملهاش حد خالص فى الدنيا دى، فيها ايه لما نحاول نسعدها ونفرحها .. انا اللى هاقولك يعنى ايه شخص يتيم يا شوشو .. ما انتى عارفه وانا عارف واحنا الاتنين ايتام الاب .. ما بالك بقى هى ولا أم ولا أب ولا حتى أخوات جنبها .",
                "شاهندا اتأثرت من كلام عمر ووجعها اوى لانها فعلا يتيمه واتحرمت من حنان ابوها فابتسمت لعمر وقالت : عندك حق .. انا غلطانه .. بس اعذرنى مش قادرة ابلعها من زورى يا عمر، مش طيقاها خالص وعاوزة اولع فيها .",
                "عمر بصلها بذهول وقال : نهار اسوح .. امشى يا بت امشى اودامى ربنا يهديكى  خلينى اكمل بقيت الحاجات اللى عاوز اشتريها .",
                "شاهندا زغدته فى صدره وقالت : اودامى يا اهبل لما اشوف اخرتها معاكم ايه يا بتاع ست ليل .",
                "وفعلا راحوا كملوا الشوبنج بتاعهم وعمر وقف اودام محل مجوهرات وعجبه سلسله صغيرة ورقيقه جدا فدخل وشد ايد شوشو معاه اللى كانت مش طيقاه وطلب السلسله وصاحب المحل جبهاله وعجبته جدا ووراها لشاهندا وقالها ايه رايك .",
                "شاهندا عجبتها السلسله اوى وبصتله وقالت : حلوة اوى مبروكه على ست ليل .",
                "عمر ضحك وحاسب عليها وخدها حطها فى جيبه وخرجوا بره المحل ونزلوا على العربيه بتاعتهم وحطوا كل الشنط اللى كانت معاهم",
                "ورجعوا على الفيلا .",
                "__________________________________",
                "وفى المستشفى وبالتحديد اودام باب العنايه المركزه الكل كان واقف حزين على الاسطى حسن واللى جراله وبالذات مراته وأيه بنته .",
                "كانوا واقفين بيدعوا انه يقوم بالسلامه ليهم .",
                "دكتور حسام جه وكان داخله علشان يطمن على حالته وشافهم واقفين بالمنظر ده على رجليهم بقالهم كذا ساعه .. فقرب منهم وقال : يا جماعه وقفتكم دى ملهاش أى لازمه خالص هو مش هايفوق دلوقتى روحوا بيتكم وبكرة الصبح ابقوا تعالوا واطمنوا عليه .",
                "خال أيه رد وقال: يا دكتور بالله عليك تدخل وطمنا.. البنات هايتجننوا على ابوهم .  وبعدين احنا مش عايشين هنا اساسا.. احنا من محافظه تانيه ومش معقول نروح ونرجع تانى الصبح .",
                "دكتور حسام فكر شويه و رد وقال: انا هادخل واطمنكم بنفسى عليه بس بعدها ياريت تروحوا تقعدوا حتى فى اوضه المريض لحد ما يفوق.. مش معقول يعنى تفضلوا كده .",
                "الكل وافق ودخل دكتور حسام للاسطى حسن وبدا يطمن عليه.. ولان الحاله لسه حرجه حاول يخرج لهم على طول ويطمنهم علشان صعب عليه وقفتهم دى .",
                "ورغم انهم لسه خايفين عليه ومش مطمنين الا انهم فعلا من كتر التعب اللى كانوا حاسين بيه قرروا يدخلوا الاوضه ويستريحوا فيها شويه وحسام طلب من الممرضه انها تفتح ليهم اوضه المريض.. وعلى طول الممرضه نفذت كلام دكتور حسام وودتهم الاوضه.. واول لما دخلوا وخال أيه أطمن عليهم استأذن انه هايروح يجيب لهم شويه سندوتشات من تحت وعصير علشان زمانهم جعانين.",
                "ومع اعتراض الكل الا انه خد بعضه ونزل على طول.",
                "_________________________________",
                "طلع النهار والكل كان صاحى من بدرى وأولهم زين اللى كان صحى وخد الشور بتاعه وجهز نفسه ونزل على تحت على طول زى عاويده.",
                "واما عمر فكان فى اوضته نايم وعامل نفسه عيان زى ما هما طلبوا منه بالضبط .",
                "زين نزل وباستغراب صبح على مامته وخالته وكمان شاهندا وقال: صباح الخير.. صاحين من بدرى كده ليه يا حلوين؟",
                "سميحه ردت عليه الصباح وقالت: ابدا يا حبيبى ده ميعادنا كل يوم مش حاجه جديده يعنى وبعدين انت ناسى ان عندنا ضيفه ولازم نصحى الاول ونهتم بيها ونخلى زينب تجهز لها احلى فطار  .",
                "شاهندا برخامه بصت لخالتها وعيونها جت على زين وقالت: انا مش عارفه بس البنت دى عملت فيكم ايه! وايه الحب والحنيه اللى بزياده اوى ده.. دى كأنها من بقيت اهلينا.",
                "لسه سميحه هاترد بس زين كان اسرع منها وبصلها وقال: البنت اللى بتتكلمى عليها دى اسمها ليل وياريت طول ما هى موجوده فى البيت تعامليها كويس لانى مش هاسمح لاى حد يعامل ضيوفى وحش .",
                "واللى كانت واقفه على الباب بره وكانت داخله وسمعت كلام زين كله عنها هى ليل فابتسمت وفرحت من جواها وحست بالامان وانه فعلا انسان محترم ويعرف فى الاصول زى ما دكتور حسام قال عنه بالضبط .",
                "فاخبطت خبطه صغيرة على الباب كانوع من الأدب والذوق مع ان الباب كان مفتوح ودخلت واول لما دخلت وشافت الكل",
                "قالت: صباح الخير .",
                "الكل انتبه لها واول واحده ردت عليها وابتسمت اول لما شافتها كانت سميحه وقالت: صباح الفل يا حبيبتى تعال اتفضلى .. صاحيه بدرى كده ليه.. كنتى فضلتى نايمه براحتك .",
                "ليل بخجل ردت وقالت: لا ابدا ولا بدرى ولا حاجه انا متعوده على كده اصلا من ساعه ما كنت بنزل ...؟ وسكتت ومقدرتش تكمل كلامها وبان على عيونها الحزن .",
                "سماح اول ما شافت كده حبت تغير الموضوع وقالت: المهم انتى صحتك عامله ايه دلوقتى ويارب تكونى قدرتى تنامى كويس.. مع اننا زعلانين انك منمتيش معانا هنا.",
                "ليل ابتسمت وردت وقالت: الحمد لله انا افضل من الاول بكتير والفضل كله يرجع للدكتور حسام واستاذ زين وعمر كمان هما اللى وقفوا جنبى من ساعه الحادثه ولولاهم مكنتش عارفه هاعمل ايه او اتصرف ازاى.. وبعدين نومى هناك افضل علشان اكون براحتى ومحسش انى تقيله على حد .",
                "زين عيونه مركزه عليها وعلى عيونها بالذات وده اللى كان مجنن شاهندا فابتسم لها وقال: يا بنتى مش عاوز اسمع منك الكلام ده تانى احنا معملناش غير الواجب والاصول ودى عوايدنا فاياريت متقوليش كده تانى خالص .",
                "المهم انا هاسيبك ترتاحى النهارده واعملى حسابك من اول بكرة هاتنزلى معانا على الشركه وتستلمى شغلك الجديد .",
                "وانا مطر استاذن دلوقتى علشان عندى شغل مهم وعيونه جت على سميحه وقال: ويا ماما لو سمحتى حد يصحى البيه اللى فى سابع نومه فوق ده علشان ما يتأخرش اكتر من كده على الشركه .",
                "سميحه ردت وقالت: معلش يا زين يا حبيبى سيب اخوك النهارد نايم براحته اصله كان تعبان طول الليل وجسمه كان سخن.. فالاحسن انه ما يخرجش علشان ما يتعبش اكتر من كده وانت عارف عمر فى تعبه بيكون عامل ازاى وبيتعبنا معاه .",
                "زين رد وقال: ماشى يا ست ماما افضلى سياتك كده دلعى فيه لحد ما اشوف اخرتها معاكم ايه سلام .",
                "سماح بصت لزين وردت وقالت: يا حبيبى اقعد افطر الاول معانا دايما كده تمشى من غير فطار.. ده حتى مطلبتش قهوتك زى عاويدك من ايد دادة زينب .",
                "زين بكل حب رد وقال: معلش يا خالتو انتى عارفه طول ما عندى شغل مهم مش بقدر ولا افطر ولا اعمل اى شىء.. يالا سلام .",
                "وفعلا زين خد بعضه وخرج وشاهندا بصت لى ليل من فوق لتحت، وخدت بعضها وطلعت على فوق علشان تصحى عمر بسرعه..",
                "وعلشان يقدروا يجهزوا كل شىء علشان الحفله .",
                "وفعلا اول لما طلعت ودخلت اوضته وشدت الستاير وفتحت الشباك عليه وقالت: اصحى يا استاذ .. اصحى علشان نبدأ نجهز للحفله يا عممممر .",
                "ويادوبك بتقرب منه وهاتقعد جنبه على السرير وتضربه بالمخده، الا ان عمر حس بيها وقام بسرعه ومسك المخده التانيه وفضل يضرب فيها وهى تصرخ وتضرب فيه برضه وبقوا يجروا ورا بعض فى الاوضه زى القط والفار وهى تصرخ وهو يضرب لحد ما شاهندا جايه تجرى فاكعبلت فى السجاده ووقعت على ضهرها فى الارض وعمر لانه كان بيجرى وراها وقع فوقيها هو كمان والوجوه اتقابلت والضحكه اختفت وعيونهم لاول مرة تتلاقى للحظات بكل حب ودقات قلوبهم عليت لدرجه انهم كانوا سامعينها وعمر عيونه مركزه على شفايفها الجميله بكل عشق وهيام وحاول يتمالك اعصابه لاخر لحظه بس للاسف مقدرش يتحكم اكتر من كده وباسها بمنتهى الرقه بكل هدوء لدرجه ان شاهندا استسلمت ليه للحظه بس فى ثانيه كانت زقاه من عليها وقامت وقفت ومسكت المخده وحدفتها فيه من غير ما تنطق ولا كلمه وخدت بعضها وخرجت من الاوضه، وسابت عمر لسه زى ما هو نايم على الارض وعايش فى اللحظه اللى كان بيتمناها تحصل من زمان ويبين لشاهندا هو اد ايه بيحبها، لااا بيعشقها وهى مش قادره تحس بيه ولا شايفه غير زين اودام عنيها .",
                "شاهندا كانت دخلت اوضتها وقفلت الباب وراها ووقفت اودام التسريحه ومدت ايديها على شفايفها مش قادرة تستوعب ايه اللى حصل ده وابتسمت لما افتكرت اللى حصل فاخدت نفس كبير وعدلت شعرها ولبسها ورجعت فتحت الباب تانى وراحت اوضه عمر اللى كان لسه نايم على الارض زى ما هو وعيونه مغمضه.",
                "شاهندا بعصبيه بصتله وقالت: تسمح تقوم يا استاذ وتخلص علشان نشوف هانعمل اى.. الوقت بيعدى ولسه معملناش اى شىء .",
                "انا هاستناك تحت غير وخد الشور بتاعك واخلص وانزل ورايا مفهوم .",
                "وسابته ونزلت على طول من غير ما عمر ينطق ولا كلمه .",
                "وبينه وبين نفسه قال: ايه ده ؟! البت ما زعلتش ليه ولا شتمتنى ولا هزقتنى على اللى انا عملته معاها.. هى البوسه عجبتها اوى للدرجه دى؟",
                "سميحه وسماح كانوا قاعدين لسه مع ليل بيتكلموا معاها شويه عن دراستها وعن احلامها وعن البلد اللى هى كانت عايشه فيها  بس محاولوش انهم يفتحوا معاها اى شىء يخص امها وابوها علشان ميزعلوهاش .",
                "وليل قالت لهم على مساعدتها لابوها فى الكشك بسبب مرضه .",
                "شاهندا نزلت وقالت: الاستاذ كل ده مش عاوز يقوم وقومته بالعافيه .",
                "سماح ضحكت وقالت: سامعين الصريخ والجرى بتاعكم كاعاده يا شوشو المهم انه صحى علشان تلحقوا تنجزوا بقى وتخلصوا موضوع الزينه والبلالين دى .",
                "سميحه خدت بالها ان ليل مستغربه لكلام سماح فابصت لى ليل وقالت: حبيبتى ما تستغربيش كده اصل النهارده عاملين حفله وعازمين فيها أصحاب زين وبعض اصدقاءنا علشان عيد ميلاد زين النهارده .",
                "ودايما عمر وشاهندا هما اللى بيخططوا لكل شىء.. المعازيم.. الزينه.. الانوار والموسيقى .",
                "ليل باحراج ردت وقالت: كل سنه وهو طيب ولو اقدر اساعد فى اى شىء انا مستعده والله .",
                "شاهندا برخامه ردت وقالت: شكرا من عاوزين مساعده من حد .",
                "ليل اتكسفت جدا وضحكتها اختفت ومش عارفه هى شاهندا دى بتتعامل معاها كده ليه فقامت وقفت وقالت: طيب عن اذنكم انا هارجع الاوضه وبصت لسميحه وقالت: لو عزتى اى حاجه انا تحت امر حضرتك .",
                "سميحه بصتلها وقالت: لا مفيش مرواح للاوضه دلوقتى يا حبيبتى قوموا يالا خلينا نفطر الاول قبل ما نعمل اى شىء، اليوم لسه اودامنا طويل.. دادة زينب جهزت السفره اهى.. يالا مش عاوزة دلع بنات.. وعمر كمان زمانه نازل قال اوضه قال اتفضلى اودامى .",
                "لسه ليل هاتعتذر تانى بس سميحه مدتهاش فرصه وراحوا قعدوا كلهم على السفره .",
                "وشاهندا قاعده مش طايقه نفسها.",
                "__________________________________",
                "وفى المستشفى وبالتحديد عند عيله الاسطى حسن فى الاوضه الكل كان صاحى وقلقان ومحدش فيهم جاله نوم طول الليل .",
                "فأيه بنته قامت وقفت واستأذنت من خالها ومامتها انها هاتروح تطمن على حاله باباها دلوقتى اخباره ايه.. وبلاش يروحوا كلهم علشان محدش يتكلم معاهم على وقفتهم اودام باب العنايه زى ما حصل باليل .",
                "ولسه عبير هاتقوم وتروح معاها.. لكن مامتها رفضت وقالت خليكى انتى يا عبير يا حبيبتى وهى هاتروح بسرعه وتيجى تطمنا.. مش عاوزين نعمل مشكله للدكتور الطيب اللى فتحلنا الاوضه دى وقعدنا فيها بدل وقفتنا اودم باب العنايه امبارح على رجلنا .",
                "عبير برخامه بصت لاختها وقالت: ماشى يا ست ماما هاتنيل اقعد.. اتفضلى يا أيه هانم روحى واخلصى وطمنينا .",
                "امها بصتلها باستغراب وقالت: ربنا يهديكى يا بنتى وتبطلى عصبيتك وكلامك الرخم ده انا مش عارفه بس انتى طالعه كده لمين .",
                "عبير قامت وقفت وردت وقالت: هاكون طالعه لمين يعنى يا ماما كل شويه تقوليلى كده.. هو انا كنت قولت ايه يعنى.. ده ايه العيشه دى يا ربى.",
                "خال أيه رد وقال: جرى ايه يا عبير؟ احنا هانتخانق هنا حتى فى المستشفى.. ما تلمى نفسك وتحطى لسانك جوا بوقك وتنقطينا بسكاتك.. وانتى يا أيه يا بنتى خدى بعضك وروحى اطمنى على ابوكى وطمنينا معاكى .",
                "عبير قامت وقفت ونفخت وقربت من الشباك اللى فى الاوضه من غير ما تنطق ولا كلمه .",
                "وأيه خدت بعضها وفتحت باب الاوضه وقفلته وراها، وراحت عند الأسانسير ودخلت ولسه الباب هايقفل اتفتح تانى وكان الدكتور حسام .",
                "فادخل على طول وبعدها الباب بتاع الأسانسير اتقفل واول لما شاف أيه ابتسم وقال: صباح الخير ويارب تكونوا استريحتوا و قدرتوا تناموا شويه بعد الوقفه الطويله اللى وففتوها امبارح على رجلكم .",
                "أيه بأحراج ابتسمت وردت وقالت: صباح النور يا دكتور حسام.. والحمد لله استريحنا المهم.. حاله بابا ايه النهارده طمنى ارجوك؟",
                "حسام؛ انا كنت عنده من شويه واطمنت عليه.. والصراحه مش هاكدب عليكى يا انسه ...؟ وقبل ما يكمل كلامه الاسانسير وقف والباب اتفتح ونزلت أيه وكمان الدكتور حسام ووقفوا اودام الاسانسير يكملوا كلامهم .",
                "أيه ردت وقالت: اسمى \"أيه\" وخير يا دكتور ماله بابا وحالته ايه بالضبط؟ ارجوك تقولى الحقيقه.. انا بنته الكبيرة.",
                "دكتور حسام: الصراحه حاله بابا حرجه ودخل فى غيبوبه وبنتمنى انه يفوق منها على طول ومايطولش فيها زى ما احنا متوقعين.. ولو فاق ان شاء الله ساعتها هانطمن ومع الوقت هايرجع زى الاول واحسن.. المهم يكون هو عنده أصرار وعزيمه انه يرجع للحياه مرة تانيه .",
                "أيه غصب عنها عيونها اتملت بالدموع وظهر على وشها حزن كبير، وحسام اتأثر بدموعها دى وقال: ارجوكى انا بقولك الكلام ده علشان تبقى عارفه حقيقه الحاله بالضبط وبعدين ربنا كبير وقادر يشفيه وزى ما قولتلكم امبارح روحوا صلوا وادعوله كتير.. وباذن الله هايقوم ويرجع لكم تانى.",
                "أيه مسحت دموعها اللى نزلت من عيونها وبصت لحسام بكل توسل ورجاء",
                "وقالت: دكتور حسام ارجوك لو سمحت ممكن ادخل واشوفه واطمن عليه واوعدك مش هاطول والله بس المهم اشوفه ارجوووك .",
                "حسام بصلها وقال: مع ان ده ممنوع نهائى بس علشان خاطر الدموع اللى انا شوفتها دى انا موافق يا ستى بس بشرط .",
                "أيه مسحت دموعها تانى وردت وقالت: شرط ايه حضرتك؟",
                "حسام: خمس دقايق بالضبط تدخلى و تشوفيه وتطمنى عليه وياريت ما تبلغيش والدتك والباقى انك دخلتى علشان مش هاسمح باى حد تانى يدخله طول ما الحاله حرجه كده .. موافقه يا انسه أيه؟",
                "أيه ابتسمت رغم عيونها اللى مليانه دموع وقالت: موافقه يا دكتور حسام.. ومتشكرة جدا لحضرتك .",
                "حسام رد وقال: الشكر لله وحده .",
                "وخدوا بعضهم ودخلها دكتور حسام عند باباها ونبه على الممرضه المسؤوله داخل العنايه انها تسيبها خمس دقايق بس وتخرجها على طول وهو وراح يطمن على باقى المرضى .",
                "واول لما دخلت أيه وقربت من باباها اتصدمت ودموعها نزلت منها غصب عنها لما شافت كميه الاجهزة والخراطيم اللى متركبه لباباها فقربت منه ومسكت ايده وباستها وبكل وجع قالت: قوم يا حبيبى.. قوم يا بابا الدنيا وحشه اوى من غيرك يا حبيب قلبى .",
                "قوم علشان ترجع لينا كل حاجه حلوة.. قوم علشان نضحك ونهزر زى زمان.. قوم علشان تجمعنا حواليك على سفره واحده اول يوم رمضان ونصلى مع بعض التراويح.. قوم يا بابا ارجوك ومتسيبناش لوحدنا ط.",
                "وللاسف الممرضه دخلت وطلبت من أيه انها تخرج علشان ما تتعبش الحاله اكتر من كده. فأيه مسكت ايد باباها تانى وباستها ومسحت دموعها وخرجت على طول علشان متسببش للمرضه فى اى مشكله .",
                "ورجعت على الاوضه وحاولت على اد ما تقدر انها متبينش عليها الحزن والعياط علشان ما يقلقوش على باباها اكتر من كده .",
                "__________________________________",
                "عربيات مطافى وعربيات اسعاف وناس كتير فى الشارع واقفه اودام بيت سعاد .",
                "للاسف سعاد كانت نايمه زى عاويدها مش حاسه بأى شىء وكمان اخوها حسان من كتر السهر والشرب اللى بيسهره مع صحابه على القهوة كان نايم زى الفسيخه والعيال كانت صاحيه من بدرى بيلعبوا وبيجروا زى اى اطفال، لحد ما جه محمود الصغير ودخل المطبخ وفتح عيون البوتجاز كلها على اساس انه بيلعب فيها وبيعمل اكل زى ما بيشوف مامته.. وجرى خرج بره وقعد يلعب تانى شويه مع اخته رضوى.. وبعد شويه رضوى سابته ومسكت العروسه بتاعتها وقعدت تسرح لها شعرها ورجع محمود قام وقعد يلعب بالكورة بتاعته وجرى وراها لما دخلت المطبخ وقعد يشوط فيها لحد ما جريت منه تحت التربيزه الصغيرة اللى فى المطبخ.. فنزل على الارض علشان يجبها وشاف علبه كبريت فخدها وقعد على الارض علشان يلعب بيها وجت اخته وقعدت معاه وفى لحظه ومن اول عود كبريت ولعوه للاسف الشقه كلها ولعت",
                "والنار مسكت فى كل شىء .",
                "__________________________________",
                "عدى كذا ساعه وفى الفيلا كان عمر وشاهندا قربوا يخلصوا تعليق الزينه والبلالين زى ما كانوا متعودين انهم يعملوها بنفسهم دايما .",
                "وكل فترة والتانيه عمر يخطف نظره من شاهندا.",
                "عمر قعد على اقرب كرسى وقال: انا خلاص فصلت.. اقعدى تستريحى يا بنتى انتى شويه وبعدين نكمل الدنيا مش هاطير يعنى.",
                "شاهندا بغيظ بصتله وقالت: قوم يا عمر بقى وبطل رخامه واخلص هانت اهى مفيش حاجات كتير باقيه و قربنا نخلص علشان نفوق ونجهز نفسنا والحق اروح البيوتى سنتر .",
                "عمر بصلها وقال: ااااااه قوليلى بقى مستعجله اوى كده علشان ايه؟ علشان سياتك تروحى البيوتى سنتى وتعملى شعرك وتتمكيجى صح يا اوفر انتى؟",
                "طيب ايه رايك بقى مش قايم من مكانى ده غير لما اخد منك حاجه حلوة.",
                "شاهندا باستغراب بصتله وقالت: حاجه حلوة ايه بس يا عمر دلوقتى.. لسه محل الحلويات مبعتش التورته والجاتوهات .",
                "عمر بخبث رد وقال: تؤ تؤ مش عاوز من محل الحلويات اللى تقصديه ده، انا عاوز من مكان تانى خالص دوقته وجربته وحبيته وطلع حلو اوووى اوى.",
                "شاهندا باستغراب بصتله وهى مش فاهمه هو يقصد ايه وقالت: ما تنطق عاوز ايه يا ابنى انت وانا اجبهولك؟",
                "عمر قام وقف علشان عارف رد فعلها هايكون ايه اول لما يقولها ومد ايده على شفايفها وقال: عاوز من الحلو ده قولتى ايه؟",
                "ويادوبك شاهندا استوعبت هو يقصد ايه محستش غير وهى بتجرى وراه فى الجنينه وهى ماسكه فى ايديها مفك كبير كانوا بيشتغلوا بيه وفضلت تجرى وهو يجرى وهى تجرى وراه لحد ما عمر قرب من حمام السباحه وغصب عنه رجله اتزحلقت من السراميك القريب منه ونزل زى الجردل فى المايه وعمل تتتتتتش.",
                "شاهندا كانت ميته على نفسها من كتر الضحك وواقفه بتتفرج عليه وهو بقى شكله عامل زى الكتكوت المبلول فى المايه لدرجه ان صوتهم العالى وضحك شاهندا خلى سميحه وسماح ومعاهم ليل خرجوا من المطبخ اللى ليه باب على الجنينه قريب من البسين.",
                "واول لما شافوا عمر فى المايه بالمنظر ده فضلوا يضحكوا عليه وعلى منظره .",
                "عمر بغيظ بص لشاهندا اللى ميته من كتر الضحك عليه ومد ايده ليها وقال: هاتى ايدك خرجينى يا هانم من المايه علشان نكمل باقى الحاجه وحسابك معايا بعدين يا شوشو .",
                "شاهندا علشان مدياله الامان ومشكتش فيه وشكله صعب عليها قربت منه ومدت ايديها ليه على اساس انها تشده علشان يخرج بس هو فاجأها وفى لحظه شدها معاه فى قلب البسين وبقوا هما الاتنين زى الكتاكيت المبلوله .",
                "وسميحه وسماح وليل واقفيت بيضحكوا على منظرهم هما الاتنين .",
                "وشاهندا فضلت تضرب فيه بايديها وهو يرش عليها مايه وهو بيقول: علشان تبقى تضحكى اوى عليا يا شوشو وكمان علشان اول لما اطلب حاجه حلوة منك تدينى على طول يا قطه.",
                "شاهندا اتكسفت جدا واتصدمت لما قال ليها كده اودم خالتها ومامتها وليل كمان،",
                "وزقته بعيد عنها وحاولت انها تطلع من البسين مقدرتش علشان كانت بتتزحلق وحاولت تانى مقدرش فاليل قربت منها ومدت ايديها ليها وقالت: هاتى ايديك انا هاشدك.. شاهندا بصتلها بتردد بس فى الاخر مدت ايديها لى ليل، وليل شدتها وخرجتها من البسين .",
                "عمر بيبص لى ليل وبيمثل الخوف من المايه وبيقولها: وانا كمان والنبى يا لولو هاتى ايدك وشيدينى قبل ما القرش ياكلنى.",
                "سميحه قربت من ليل وقالت: اوعى يا ليل.. اوعى تسمعى كلامه انا عارفه هو بيفكر فى ايه.. اطلع يا حبيبى لوحدك زى الشاطر خلينا نخلص وتعالى يا سماح انتى وليل نكمل اللى كنا بنعمله فى المطبخ وانتى يا شوشو يا حبيبتى اطلعى غيرى لبسك ده علشان ما تتعبيش.. وانت وبصت لعمر وقالت: اطلع وبطل لعب العيال اللى انت فيه ده الوقت بيجرى وشويه وهتلاقى الضيوف قربت تيجى واحنا مخلصناش حاجه .",
                "عمر طلع من المايه وهما دخلوا على المطبخ تانى وشاهندا وعمر راح كل واحد فيهم على اوضته علشان يغيروا لبسهم وينزلوا يكملوا باقى الزينه .",
                "وبعد شويه عمر اول لما خلص تعليق باقى  الزينه طلع على اوضته وخد الشنط والحاجات اللى جبها لى ليل ونزل على طول على تحت",
                "واول لما نزل فضل يدور على ليل فى كل حته وفى الاخر سأل عليها خالته سماح إللى بلغته انها راحت اوضتها علشان تتوضأ وتصلى المغرب فخد بعضه وخرج فى الجنينه وراح لها على اوضتها ورن الجرس .",
                "ليل كانت قاعده على المصليه لحد ما خلصت الصلى وبتدعى ربنا وبتشكره على كل اللى هى فيه وانه وقفلها ناس طيبين زى دول .. وفجأه سمعت جرس الباب فقامت وراحت فتحت الباب واتفاجأت بعمر وابتسمت",
                "وقالت: اهلا يا عمر اتفضل .",
                "وفعلا دخل عمر وساب الشنط اللى فى ايده وابتسم وبص لى ليل وقال: اتفضلى يا ستى يارب الحاجات اللى جبتهالك دى تعجبك .",
                "ليل باستغراب بصت للشنط وقالت: حاجات ايه دى يا عمر انا مش محتاجه حاجه خالص والله .",
                "عمر بصلها وقال: بقولك ايه انا جبتلك شويه حاجات بسيطه واكيد هاتكونى محتجاها وبالذات الفستان اللى جبته علشان تلبسيه فى الحفله باليل وبدأ يخرج الفستان من الشنطه ويفرجه لى ليل وكمان الشنطه والشوز، اللى عجبوها جدا بس بصت لعمر وقالت: انا مش عارفه اشكرك ازاى يا عمر .. بس مين قالك انى هاحضر الحفله دى اصلا .. وبعدين انا معرفش حد خالص من الضيوف إللى هاتكون موجوده فأيه لزمتها بقى انى البس فستان زى ده؟؟ اعذرنى يا عمر مش هاقدر احضر معاكم الحفله دى.",
                "عمر بصلها وقال: نعم يا اختى مش ايه؟ سمعينى كده تانى.. طيب والله يا ليل لو مش هاتلبسى الفستان ده وتحضرى معانا الحفله وتفكيها كده لا هاروح اشيل كل اللى انا علقته بره ده والغى كمان الحفله كلها ووووو.......",
                "وقبل ما يكمل عمر تهديده ليل ردت وقالت: خلاص خلااااص يا ابنى انت فى ايه.. حاضر يا عمر خلاص هاحضر.",
                "عمر: ايوا كده عالم ما تجيش غير بالعين الحمرا.. وبعدين ده دكتور حسام بنفسه هايحضر مش عاوزة تشوفيه وتسلمى عليه يا لولو؟",
                "واستاذن عمر ومشى علشان يروح يجهز نفسه وطلب من ليل انها تستعد وتجهز نفسها هى كمان على طول وساب ليل محتارة",
                "تعمل ايه.",
                "الوقت عدى على طول وزين كان يادوبك مخلص شغله فى موقع التصوير وسلم على كل اللى موجودين وبالتحديد يوسف وخد بعضه وركب عربيته وطلع بيها فى طريقه على الفيلا .",
                "يوسف بص لكل الموجودين وقال: يا دوبك تلحقوا تروحوا وتجهزوا نفسكم علشان الحفله وزى ما انتم شايفين زين ما يعرفش اصلا ان فى حفله فى الفيلا بمناسبه عيد ميلاده زى ما عمر قالنا امبارح.. وكنت خايف لحد منكم يلمح او يقوله كل سنه وهو طيب ويضيع المفاجاه اللى اخوه عاملها ليه .",
                "انا هامشى دلوقتى ويادوبك هاروح اجيب هديه حلوة لزين واروح البس واقابلكم فى الحفله .. باى .",
                "وفعلا يوسف خد بعضه ومشى وتلفونه رن وهو بيركب عربيته فرد وقال: شاهى حبيبه قلبى ازيك يا قمر اخبارك ايه؟",
                "شاهى بدلع ردت على عمها وقالت: موجوده يا سى عمو وحضرتك اللى مش بتسأل عليا خالص حتى مختنيش زى ما وعتنى احضر تصوير الفيلم الجديد.",
                "يوسف رد عليها وقال: يا حبيبتى ما انا قولتلك ساعتها حصل مشكله كبيره فى الكاميرات ويادوبك بدأنا النهارده التصوير من جديد ولسه يا دوبك مخلص شغل .",
                "ورايح على حفله عيد ميلاد المخرج بعد شويه بس هاروح اشترى هديه قيمه ليه الاول .",
                "شاهى بفرحه ردت وقالت .. اوووووو ماى جد  يعنى حفله وفنانين ومشاهير والجو ده .. خدنى معاك وحياتى يا عمووو علشان خاطرى .",
                "يوسف بتردد رد وقال: مش هاينفع يا شاهى مش معقول اخدك معايا عند ناس متعرفهاش وانا كمان يا دوبك عارف المخرج وعمر اخوه بس واول مرة ازورهم فى الفيلا .",
                "شاهى بزعل ردت وقالت: ماليش دعوة لازم اجى معاك علشان خاطرى وحياتى وحياتى يا عمو .",
                "يوسف فى الاخر وافق علشان ميزعلهاش وقالها خلال ساعتين بالضبط هايعدى عليها فى الفيلا وتكون جاهزة .",
                "وفعلا فرحت جدا شاهى وقفلت مع عمها وراحت علشان تجهز نفسها علشان الحفله .",
                "انوار كتير فى كل مكان وكل ركن فى الجنينه وناس كتير هنا وهناك بينظموا وينضفوا وتربيزات وكراسى للضيوف وفرقه موسيقيه بتضبط اجهزة الصوت علشان تعزف اجمل الالحان .",
                "زين كان اول لما وصل وركن عربيته اتفاجأه اول لما دخل من باب الفيلا بالزينه اللى فى كل مكان والانوار الملونه الجميله اللى مزينه الجنينه كلها واستغرب جدا وخد بعضه ودخل على جوا وكانت سميحه والدته واقفه بتشرف على شويه حاجات واول لما شافته فتحت ايديها الاتنين ليه وابتسمت وهنا زين ابتسم هو كمان وافتكر ان النهارده عيد ميلاده اللى دايما بينساه وان الحفله دى بتاعته هو زى كل سنه وزى ما تعود ان والدته وعمر اخوه بيعملوها ليه وبتكون مفاجأه جميله بتفرحه .",
                "سميحه بكل طيبه وحنيه ابتسمت وضمته لحضنها وقالت: كل سنه وانت طيب يا روح قلبى وعقبال مليون سنه يا حبيبى .",
                "والسنه الجايه باذن الله يكون عيد ميلادك وانت مع مراتك وتفرحنى بيك بقى يا زين .",
                "زين ضمها لحضنه بكل حب واحترام",
                "وقال: وانتى طيبه يا ست الكل وربنا ما يحرمني منك ابدا.. دايما فكرانى وعمرك ما قدرتى تنسى يوم عيد ميلادى ده ابدا .",
                "سميحه ردت وقالت: يا حبيبى هو انا ليا مين غيركم بس.. انا انسى كل شىء وانسى نفسى الا انتم يا زين.. انتم حته منى يا حبيبى واغلى ما املك وربنا يخليكم ليا دايما .",
                "المهم دلوقتى تاخد بعضك وتطلع على اوضتك على طول وتجهز نفسك علشان الضيوف اللى خلاص زمانهم على وصول ومفيش وقت .",
                "زين بكل حنيه رد وقال: ولا منك يا روح قلبى وربنا يخليكى لينا يارب.. كان بيرد على والدته بس عيونه بتدور فى كل مكان وبيبص يمين وشمال وكأن عيونه بتدور على حد معين  فابص لوالدته وقال: اومال فين الباقى مش شايف حد منهم يعنى.. فين خالتى وفين عمر وكمان البنات شوشو وليل .",
                "سميحه ردت وقالت: ياحبيبى كل واحد راح لاوضته علشان يجهز نفسه قبل ما الضيوف توصل اطلع انت كمان وجهز نفسك وانا مجهزالك كل شىء فى اوضتك انا ودادة زينب .",
                "زين كان عاوز يسألها على ليل بالذات وكان متردد ومحرج مش عارف ليه لكن فى الاخر قرر و قال: اومال فين ليل يا امى مش شايفها هى كمان يعنى؟ اخبارها ايه دلوقتى وبتاخد علاجها فى مواعيده ولا لا طمنينى عليها ؟",
                "سميحه ردت وقالت: اطمن عليها يا حبيبى هى كويسه وكانت معانا طول النهار بتساعدنى انا وخالتك مع انى مكنتش عاوزة لكن هى صممت واسرت وفضلت معانا لحد ما خلصنا كل حاجه وبعدها راحت على اوضتها علشان تستريح شويه وتاخد علاجها.",
                "زين بحزن رد وقال: ليه بس كده يا امى مكنتيش خلتيها تتعب نفسها فى اى شىء.. دى مهما كان لسه تعبانه ويادوبك خارجه من المستشفى امبارح بس .",
                "سميحه ردت وقالت: يا حبيبى والله حاولت امنعها على قد ما اقدر بس هى رفضت وحبت تساعدنا بنفسها لما حست انها زهقانه .. وبعدين انت عارفنى كويس يا زين، وبعدين دى مهما كان ضيفه واستحاله اقولها تساعدنى فى اى حاجه بس هى من زهقها ساعدتني انا وخالتك كتر خيرها.. دى طلعت بنت مؤدبه ومحترمه جدا يا زين وسبحان الله قلبى ارتاح لها جدا جدا مش عارفه ليه، وكأنى اعرفها من زمان وفكرتنى بخالتك هدى الله يرحمها.. نفس الابتسامه ونفس لون العيون ونفس الروح الحلوة بتاعتها .",
                "المهم بطل رغى واطلع بقى يا حبيبى وجهز نفسك معدش فى وقت خالص.",
                "زين ابتسم وفرح من جواه علشان كلام امه عن ليل وعن ادبها وعن اخلاقها واستأذن منها وخد بعضه وطلع على اوضته .",
                "عدى حوالى ساعه والناس كانت بدأت توصل للحفله وكان عمر واقف فى استقبالهم هو  ووالدته وكان زين يا دوبك لسه نازل من اوضته بعد ما خد شور ولبس بدلته اللى كان طالع فيها زى القمر وكأنه عريس فى يوم فرحه.",
                "نزل زين وبدا يستقبل ضيوفه واتفاجأه ان كل",
                "الكاست بتاع الفيلم الجديد موجودين.. وفنانين ومشاهير كتير ورجال اعمال واصحابه حتى دكتور حسام كان موجود .",
                "سلم على كل الموجودين ورحب بيهم .",
                "وفى كتير منهم قدموله هديا فخمه جدا .",
                "خالته سماح قربت منه هى وعمر وسلموا عليه وهنوه بعيد ميلاده وكمان ادوله الهدايا اللى كانوا مجهزينها ليه .",
                "سماح بكل حب قربت منه وباسته",
                "وقالت: زين حبيب خالتو كل سنه وانت طيب يا روحى وعقبال 100 سنه .",
                "زين ابتسم وحضن خالته و رد عليها وقال: وانتى طيبه يا حبيبتى وما اتحرمش منك ابدا يا روح قلبى ومتشكر جدا على الهديه ..",
                "عمر قرب منه وفتح ايده وضمه لحضنه وقال: كل سنه وانت طيب يا باشا ياللى تاعبنى معاك دايما.. عد الجمايل بقى يا سى زين علشان تعرف بس.",
                "زين بيضحك ورد وقال: وانت طيب يا حبيبى وربنا ما يحرمنى منك ابدا ولا من لسانك الطويل ده.",
                "حسام قرب على زين هو كمان، وكان فى ايده علبه كبيرة شكلها شيك جدا ومد ايده واداها لزين وقال: كل سنه وانت طيب يا صاحبى وعقبال مليون سنه يا مااان.",
                "زين بكل حب رد وقال: وانت طيب يا حبيبى ومتشكر جدا بس ليه تعبت نفسك كده مكنش ليه لزوم خالص والله يا حسام.",
                "حسام رد وقال: دى هديه بسيطه ياعم يارب تعجبك.. طمنى على ليل اخبارها ايه مش شايفها يعنى .",
                "زين بيلتفت يمين وشمال وكأنه بيدور عليها وبص لحسام وقال: الظاهر هى لسه فى اوضتها واكيد شويه كده وهاتيجى.. واطمن عليها هى كويسه الحمد لله وبتاخد علاجها اول بأول وشكلها كده اندمجت مع والدتى وخالتى.. لان ماما بتشكر فيها جدا وكمان حبتها اوى .",
                "حسام رد وقال: ليل بنت محترمه وطيبه جدا وليها حق والدتك تحبها .",
                "المهم روح انت استقبل ضيوفك وانا هاروح اقعد على التربيزه اللى هناك دى قريبه من البيسين وبعيد عن الدوشه .",
                "وفعلا حسام مشى وساب زين واقف محتار ومش عارف يعمل ايه.",
                "عاوز يروح لى ليل اوضتها ويقولها بنفسه انها تحضر معاهم الحفله.. ولا هى من نفسها هاتيجى تحضر الحفله! كان متلغبط جدا مش عارف ليه.. وليه مهتم اوى كده بيها وحاسس انه مسؤول عنها؟!",
                "وبعد تفكير طويل قرر فى الاخر انه يصبر شويه عليها ممكن تكون لسه بتجهز نفسها فسابها براحتها.. وراح يستقبل ضيوفه هو وعمر .",
                "_______________",
                "الموسيقى كانت جميله والناس اندمجت مع جو الحفله وكل ده وشاهندا لسه كانت فى اوضتها بتلبس .",
                "وفجأه وعمر واقف مع زين لمح شاهندا على بعد وهى جايه وكانت طالعه زى القمر.. لابسه فستان روز يا دوبك على الركبه وشعرها رفعاه بتوكه رقيقه جدا ومكياجها هادى وجميل .",
                "عمر خد نفس طويل وابتسم وساب زين واقف لوحده يستقبل الضيوف وقرب من شاهندا اوى اوى لدرجه ان وشه فى وشها وصفر بشافيفه وقال: ايه الجمال والحلاوه والطعامه دى يا قطه ده انتى عاوزة الاكل؟!  ممكن نتعرف يا قمر اصلى بشبه عليكى؟",
                "انا عمر الجبالى والقمر اسمه ايه؟",
                "شاهندا ضربته فى كتفه وقالت: اتلم يا بلوة..",
                "بس ايه رايك بجد طالعه حلوة يا عمر؟",
                "عمر قرب اكتر ليها وبهمس قال: قلب عمر،   وعيون عمر، وعقل عمر، ايه يا بت الحلاوة والطعامه دى.. ده انتى طالعه احلى كمان من القمر نفسه.. ما تدينى بقى حاجه حلوة زى المرة اللى فاتت يا قطه.",
                "شاهندا ضربته فى كتفه تانى وقالت: انا غلطانه أصلا إنى واقفه بتكلم معاك يا حيوان أنت وسابته ومشيت.",
                "عمر اتنهد وقال: حيوان حيوان المهم إنى بعشقك يا شاهندا.. واستنى رايحه فين .",
                "ومد ايده فى جيب الجاكيت بتاعه وطلع علبه صغيره وابتسم وقال: اتفضلى يا ستى الطعامه دى ناقصه السلسله الرقيقه دى تسمحى البسهالك بنفسى.",
                "شاهندا اتفاجأت بالسلسله اللى عمر اشتراها من المول وكانت مفكرة انه جايبها لى ليل.. فافرحت جدا وشكرته.. ومدت ايديها",
                "وقالت لعمر: لبسهالى بقى يا عمووور.. وفعلا عمر خدها ولبسهالها وكانت جميله جدا فى رقبتها وكان فرحان انها عجبتها.",
                "سميحه افتكرت ليل وحست انها ممكن تكون مكسوفة تخرج من اوضتها علشان الناس الموجوده دى كلها وفكرت تبعت دادة زينب ليها او ميرفت فقررت انها تروح لها بنفسها بدل ما تبعت حد، وفعلا خدت بعضها وراحت لحد الاوضه ورنت الجرس وانتظرت ان ليل تفتح وللاسف مكنتش سامعه صوت الجرس كويس من صوت الموسيقى العالى فى الجنينه فرنت سميحه الجرس تانى وفعلا شويه وليل فتحت وكانت لسه بالبس البيت .",
                "سميحه باستغراب بصتلها وقالت: ايه ده انتى لسه بالبس البيت يا ليل! مغيرتيش ولبستى ليه يا حبيبتى علشان كلنا مستنينك تخرجى وتقعدى معانا وتغيرى جو شويه.",
                "ليل بخجل ردت وقالت: اعذرينى يا سميحه هانم مش هاقدر اخرج والله.. انا معرفش حد خالص من الناس اللى موجوده وهاحس إنى غريبه فى وسطهم .",
                "سميحه بحزن ردت وقالت: اخس عليكى يا ليل ايه غريبه دى.. يعنى انا جايه بنفسى علشان اجيبك تقعدى معايا أنا وأختى سماح وتغيرى جو شويه وتحضرى معانا الحفله وأنتى تقوليلى مش هاقدر.. بقى ده اسمه كلام برضه يا بنتى .",
                "يعنى مش عاوزة تشوفى زين وتقوليله كل سنه وانت طيب حتى وهو اللى عمال يسأل عليكى؟",
                "ليل بخجل ردت وقالت: والله ابدا كل وما فيها إنى مكسوفه وحاسه انى ...... وقبل ما تكمل كلامها سميحه بصتلها بزعل وقالت: بقولك ايه يا ليل بجد مش هاقبل اى اعذار منك.. هاديكى عشر دقايق بالكتير تجهزى نفسك وتخرجى معايا وانا بنفسى أهو هاقعد معاكى عقبال ما تخلصى واستناكى وأخدك من إيدك وتخرجى معايا علشان متتكسفيش ومش هاقبل أى أعذار ولا عاوزانى أزعل منك يا حبيبتى.",
                "ليل خدت نفس طويل وابتسمت بخجل وقالت: اللى تشوفيه حضرتك .",
                "وفعلا دخلت اوضتها وغيرت ولبست الفستان اللى جابه لها عمر وكان لونه اسود وكان طالع عليها حلو جدا جدا فوق الروعه وسرحت شعرها ولمته بتوكه وحطت اشارب عليه وجزء اودام من شعرها كان خارج من الطرحه لانها تعتبر مش محجبه هو بس نوع من الاحترام والحشمه لانها كانت عايشه فى بلد ارياف .",
                "سميحه من بره ندهت وقالت: ايه يا ليل يا حبيبتى خلصتى ولا لسه عاوزة اى مساعده؟",
                "ليل ابتسمت وخرجت من اوضتها وهى مكسوفه وقالت: انا جاهزة.",
                "سميحه اول ما عيونها جت على ليل اتفاجأت وفضلت بصلها أوى لدرجه أن ليل استغربت وسميحه عيونها اتملت بالدموع وقالت: بسم الله ما شاء الله أيه الجمال ده كله يا حبيبتى طالعه زى القمر .",
                "ليل باستغراب لعيونها اللى مليانه دموع.. قربت منها وقالت: حضرتك بتعيطى ولا إيه يا سميحه هانم؟",
                "سميحه مدت ايديها ومسحت الدمعه اللى نازله من عيونها وقالت: ابدا يا حبيبتى، اصلك تشبهى أختى الله يرحمها أوى ولما لبستى الفستان ده بقيتى تشبهيها أكتر وأكتر وغصب عنى عيونى خنتنى .",
                "ليل بحزن على منظر سميحه ردت وقالت: الله يرحمها يا سميحه هانم.. المهم بلاش الدموع دى النهارده بالذات.. ورجعى الضحكه الحلوة بتاعتك علشان خاطر استاذ زين ما يشفش الحزن اللى فى عيونك ده .",
                "سميحه ابتسمت رغم الحزن اللى جواها وبصت لى ليل وقالت: ماشى يا ليل فعلا عندك حق مش عاوزة ازعل زين فى يوم زى ده.. المهم بقى يا ستى هو انتى محجبه يا حبيبتى ولا مغطيه شعرك كانوع من الاحترام ؟",
                "ليل ابتسمت وردت وقالت .. الصراحه مغطياه يا سميحه هانم مع ان نفسى البس فعلا الحجاب والتزم بيه ومقلعهوش ابدا ابدا بس مكنش عندى العزيمه لكده .",
                "سميحه ابتسمت وقالت .. طيب وعلشان كده وقبل ما تكمل كلامها لى ليل  ..... خدت بعضها ورنت الجرس إللى بيوصل للمطبخ وطلبت من ميرفت انها تجبلها شويه حاجات من اوضتها اللى كانت عبارة عن شويه مكياج وبرفان وكمان طقم الدهب الصغير الرقيق من علبه المجوهرات بتاعتها علشان تلبسهم لى ليل .",
                "ليل باستغراب بصت لسميحه وقالت: لا طبعا استحاله مش هاقدر وفضلت على الحال ده هى وسميحه لفترة .",
                "وبعد شويه ميرفت جت وسميحه خلت ليل طالعه زى القمر وكمان لبستها الطقم الذهب بتاعها .",
                "زين كان واقف بيستقبل ضيوفه وعمر راح وقف معاه شويه وزين بابتسامه بصله",
                "وقال: نفسى اعرف انت بتلحق تعزم الناس دى كلها أمتى يا ابنى، أنت تعتبر عازم نصف الشعب المصرى؟",
                "عمر بضحك رد وقال: مش للدرجه وبعدين ناس مين يا عم إللى بتتكلم عنهم كل الموجودين دول ميجوش ربع الناس اللى عزمتهم وزمانهم على وصول انت لسه شوفت حاجه يا مااان .",
                "زين بصدمه : معقول.. ده انت تعتبر عازم كل الفنانين و المشاهير وبتوع الصحافه والنقاد حتى الكاست كله بتاع الفيلم الجديد موجود في مين تانى لسه مجاش، وقبل ما يكمل كلامه فجأه وقفت عربيه شيك جدا اودام باب الفيلا ونزل منها يوسف الشريف ومعاه علبه هدايا كبيرة وبعدها راح فتح باب العربيه التانى ونزلت منه شاهى .",
                "يوسف مسك أيد شاهى اللى كانت لابسه فستان احمر قصير جدا فوق الركبه بحماله رفيعه اوى وجزء كبير من صدرها باين وكانت حاطه مكياج أوفر أوى، وقرب من زين اللى كان واقف بيسقبل ضيوفه وابتسم",
                "وقال: كل سنه وانت طيب يا زين وعقبال مليون سنه.. احب اعرفك على شاهى بنت اخويا عاصى .",
                "شاهى اتفاجأت اول لما شافت زين وفرحت جدا ومدت ايديها وسلمت على زين اللى كان واقف مصدوم اول لما شاف شاهى .",
                "شاهى بكل دلع ومياسه ابتسمت وقالت: ايه ده معقول حضرتك صديق عمو يوسف وانا معرفش.",
                "يوسف باستغراب: ايه ده انتم تعرفوا بعض ولا ايه قبل كده؟!",
                "كل ده وزين مش قادر ينطق ولا كلمه ومصدوم من ساعه ما شاف اللى اسمها شاهى .",
                "فاشاهى ردت وقالت: دكتور زين يا عمو بيدينا محاضرات فى الكليه .",
                "يوسف رد وقال: ايه ده معقول اول مرة اعرف انك بتدى محاضرات فى كليه الاعلام يا زين.. والله برافو عليك .",
                "زين رغم الصدمه اللى حس بيها أول لما شافها أبتسم ومد أيده وسلم عليها لانها مهما كان ضيفته، وفى بيته وعلشان كمان خاطر يوسف اللى بيعزه وبيحترمه ورحب بيهم وطلب من عمر اخوه أنه يقعدهم بنفسه.",
                "وفعلا راح عمر وقعدهم ورجع لزين تانى وبصله وقال: أيه الصارووخ ارض جو ده.. معقول فى حلاوة بالطريقه دى.. وكمان طلعت طالبه عندك فى الكليه .",
                "زين برخامه: فين الحلاوة والقرف اللى بتتكلم عنه سياتك ده.. دى بنت قليله الادب ومغرورة ومتكبرة وانا طردتها قبل كده من المحاضرة وهزقتها اودام الطلبه كلهم لما حاولت تستظرف علشان تظهر نفسها ليا وتلفت نظرى .",
                "عمر بزعل رد وقال: اخص عليك يا عمر.. معقول حد يعمل كده فى الرقه والجمال ده كله انا مش عارف بس لحد امتى هاتفضل اقفل كده؟",
                "شاهندا كانت واقفه جنبهم وعمر مش شايفها ومحسش غير بيها وهى بتضربه فى كتفه وبصتله بكل عيظ وقالت: بتعاكس مين حضرتك من ورايا يا استاذ اعترف؟",
                "عمر اتفاجأه بيها ولف نفسه وقال: ابدا يا باشا والله ده أنا كنت بنصح زين أنه يفك شويه بدل الوش الخشب اللى مركبه دايما ده وعلشان كمان خاطر الناس الحلوة اللى موجوده دى وعيونه جت على شاهى علشان يغيظها اكتر وقال: ولا انتى بتغيرى عليا وأنا مش عارف يا قطه.",
                "شاهندا بكل غيظ: اناااا أغير عليك أنت ليه ان شاء الله.. تصدق أنت اهبل وأنا هاروح أقعد مع ماما افضل.",
                "ولسه هاتتحرك من مكانها اتصدمت واتفاجأه هى وزين وعمر اول لما شافوا مامتهم ومعاها ليل اللى كانت طالعه جميله جدا جدا فوق ما يتخيلوا.. بفستانها الجميل ومكياجها الرقيق وشعرها الاسود الطويل اللى مغطى كل ضهرها زى ما طلبت منها سميحه.. والجذمه الكعب العالى اللى اختارها عمر مع الفستان بالشنطه السواريه الصغيرة .",
                "وكل عيون الناس من حلاوتها وجمالها كانت عليها واولهم زين .",
                "زين من المفاجأه ابتسم وفرح جدا بيها وعيونه منزلتش من عليها بكل اعجاب وفضل ساكت .",
                "وعمر من فرحته بيها قرب منها وقال: اش اش اش على الحلاوة.. أيه يا بت يا لولو الحلاوة والجمال ده كله؟ كنتى مخبياها فين قوليلى .. ايه يا ست ماما عملتى ايه فى البت علشان تحلو كده؟",
                "سميحه عيونها كانت مركزه على زين جدا وده لفت نظرها لأنها أول مرة من فترة طويله تشوف النظره دى فى عيونه..فافرحت وابتسمت وبصت لعمر وردت وقالت: معملتش حاجه خالص يا واد انت.. هى قمر لوحدها ومش محتاجه حاجه علشان تحلو اكتر.. ده يا دوبك شويه مكياج خفيف رضيت تحطهم بالعافيه بعد ما اتحايلت عليها شويه وعلشان متزعلنيش رضيت .",
                "شاهندا كانت واقفه مش طايقه نفسها ومتغاظه من ساعه ما شافت ليل بالحلاوة دى ونظرات إعجاب زين وعمر بيها وخدت بعضها وراحت قعدت على التربيزة اللى قاعده عليها مامتها من غير ما حد فيهم يحس بيها .",
                "ليل بكل خجل قربت من زين ومدت ايديها ليه بورده بلدى حمرا وقالت: كل سنه وحضرتك طيب يا أستاذ زين.. واسفه علشان مقدرتش أجيب لحضرتك هديه كويسه تليق بيك.. وملقتش غير الورده دى فى الجنينه يارب تعجب حضرتك .",
                "زين أبتسم ومد أيده لى ليل وقال: وانتى طيبه يا ليل وأشكرك على الورده دى لأنها أجمل هديه جاتلى النهارده.",
                "عمر بصلهم وقال: إحنا هانفضل واقفين كتير كده؟  تعالوا نقعد شويه أنا رجلى وجعتنى جدا وكمان جعان أوى.. إحنا هانطفى الشمع أمتى يا سميحه.",
                "سميحه بضحك بصتله وقالت: يا واد أختشى عيب الناس تسمعك.. وبعدين أصبر شويه لسه بقية الناس مجتش.. روح أرقص ولا اعملك أى حاجه لحد ما نطفى الشمع.",
                "وفعلا راح عمر ومد أيده لشاهندا اللى كانت قاعده متغاظه من ساعه ما شافت ليل بالحلاوة والجمال ده وقال: القمر يسمحلى بالرقصه دى.",
                "شاهندا بغيظ ردت وقالت: لا مش هاسمحلك واتفضل روح لست ليل اللى بتتغزل فى حلاوتها وجمالها أنت وسى زين أخوك.. اهى عندك روح لها وأشبع بيها أنت وهو.",
                "عمر شد الكرسى اللى جنبها وقعد وبصوت واطى قال: يا بنتى والله ما فى حد يقدر يملى عينى غيرك أنتى.. شاهندا أنا بحبك.. بحبك اوى ونفسى اعترفلك بكده من زمان .",
                "شاهندا اتصدمت من كلام عمر ليها وقالت: عمر أنت أكيد اتجننت.",
                "عمر بكل حب وعشق بصلها فى عيونها وقال: شانده أنا فعلا اتجننت بحبك .. انا بحبك من زمان اوى ونفسى تحسى بيا وتدينى فرصه لكده بقى.",
                "شاهندا اتكسفت جدا ووشها احمر وقالت: عمر أنت بجد فاجأتنى، فارجوك مش وقته ولا مكانه الكلام ده وأنا أصلا بعتبرك زى ..... وقبل ما تكمل كلامها وتقول زى اخويا .. عمر حط أيده على شفايفها وقال: متكمليش ارجوكى وادينى فرصه يا شاهندا واوعدك انى هاخليكى اسعد واحده فى الدنيا دى كلها ارجوكى يا شاهندا .",
                "شاهندا عيونها جت على زين اللى واقف معجب باليل جدا وكانت تتمنى نظرات الاعجاب دى تكون ليها هى.. وبكل حزن بصت لعمر وقالت: تسمح تأجل الكلام فى الموضوع ده لبعدين ودلوقتى نقوم نرقص أنا وأنت.",
                "عمر أبتسم بكل حب ورد وقال: وانا تحت امرك وهاحترم رغبتك دى .. وقام وقف ومد ايده ليها وقال .. اميرتى الجميله تسمحيلى (بحاجه حلوة) قصدى تسمحيلى بالرقصه دى .",
                "وفعلا قامت شاهندا ومسكت ايد عمر وراحوا يرقصوا مع بعض على انغام الموسيقى .",
                "_________________________________",
                "وفى المستشفى كانت أيه ومامتها واقفين عند باب العنايه المركزه علشان يطمنوا من الممرضه على حاله الاسطى حسن وفعلا الممرضه طمنتهم وبلغتهم انه بدأ يفوق ويروح تانى فى الغيبوبه وده مؤشر كويس ومع الوقت هايفوق على طول ان شاء الله ويرجع احسن من الاول، وده اللى فرح أيه ومامتها وخدوا بعضهم ورجعوا الاوضه عند عبير وخالها .",
                "عبير اول لما دخلوا وقفلوا الباب وراهم قربت منهم بالهفه وسألت أيه وقالت: طمنينى يا أيه بابا اخباره إيه دلوقتى؟",
                "أيه بفرحه قالت: الحمد لله يا عبير بابا بدأ يفوق ويروح فى الغيبوبه تانى والممرضه قالت انه بكده هايفوق ويرجع احسن من الاول مع الوقت مش مرة واحده .",
                "وقربت من خالها وحضنته وهى بتعيط وقالت: بابا هايرجع لنا تانى يا خالو.. بابا هايبقى كويس الحمد لله ويرجع لنا بطيبته وحنيته علينا يا خالو .",
                "خال ايه ضمها لحضنه بفرحه وقال: الحمد لله يا حبيبتى الحمد لله.. والف حمد وشكر ليك يارب.. وبدام اطمنت عليه كده هاخد بعضى واخد عبير معايا ونجبلكم لبس نضيف علشان تغيروا اللبس اللى لبسينه بقالكم يومين ده وبالمرة، علشان اجيب شنطه علاج والدتك بتاع الضغط دى بقالها يومين بحالهم مخدتهوش وده غلط عليها بدل ما تقع مننا هى كمان يا بنتى .",
                "أيه ردت وقالت: بس كده تعب على حضرتك يا خالو هاتروح المشوار ده كله وترجع لنا تانى.. طيب بات هناك وتعالوا الصبح حتى تكونوا استريحتوا من السفر ومتقلقش علينا انا وماما مع بعض.. ولا ايه رايك يا ماما مش كده افضل .",
                "ام ايه ردت وقال: عندك حق يا أيه يا بنتى كلامك مضبوط وفعلا استريحوا وباتوا هناك والصبح ابقوا هاتوا بعضكم وتعالوا .",
                "خال أيه رد وقال: ربنا يسهل لما نشوف هانعمل ايه المهم خلوا بالكم من نفسكم واى حاجه تحصل رنوا عليا على طول .",
                "ماشى يا أيه يا بنتى .",
                "أيه ابتسمت: اكيد طبعا يا خالوا ربنا ما يحرمنا منك و لا من حنيتك علينا .",
                "________________________________",
                "سميحه كانت استأذنت منهم وراحت ترحب بالضيوف اللى فى بيتها وسابت ليل مع زين اللى عيونه منزلتش من عليها وكان مركز معاها هى وبس كأنها هى كل ضيوفه .",
                "ليل حست بتركيز زين معاها فاتحرجت جدا ووشها كمان احمر وقالت: بعد اذنك هاروح اقعد مع سماح هانم علشان حضرتك تشوف ضيوفك وتهتم بيهم .",
                "زين ابتسم لها وقال: ماشى يا ليل براحتك طبعا اتفضلى.. وعلى فكره وعلشان افرحك اكتر دكتور حسام موجود هنا.. روحى اقعدى مع خالتو وانا هاروح اشوفه غطسان فين بالضبط؟ واجيبه لحد عندك واه.. نسيت اقولك انك طالعه جميله جدا.",
                "ليل اول لما سمعت كده من زين اتكسفت جدا و بسرعه خدت بعضها من غير ما ترد عليه وراحت قعدت على التربيزة اللى عليها سماح أخت سميحه، وسلمت عليها بس دقات قلبها كانت سريعه جدا ومش قادرة تتحكم فيها.. وحست ان كل العيون عليها هى وبس وده اللى كان كاسفها جدا وموترها .",
                "عيون شاهى كانت مع زين من ساعه ما وصلت وحتى بعد ما قعدت مع عمها ومع ابطال الفيلم الجديد كلهم .",
                "وخدت بالها من ليل واستغربت مين دى وعلاقتها أيه بزين بالضبط.. فحبت تسأل يوسف فقربت منه وقالت: هى مين اللى كانت واقفه مع زين دى يا عمو؟ حد من ابطال الفيلم الجديد ولا قريبته؟ وشاورت بعيونها على ليل وهى قاعده بتتكلم مع سماح على التربيزه اللى جنبهم .",
                "واول لما يوسف لف نفسه مكان ما شاهى شاورت اتفاجأه بجمال وحلاوة ليل وحس بشىء غريب جواه وسرح فى جمالها .",
                "شاهى بغيظ بصتله وقالت: عمووو روحت فين؟ ومين دى بالضبط تعرفها ولا لا؟",
                "يوسف ابتسم ورد على شاهى: الصراحه أول مرة أشوف الجمال الكلاسيكى الهادى الرقيق ده، وشكلها كده وجه جديد اكتشفه زين.. او جايز حد من أصدقائه أو أهله.",
                "على العموم أول لما أشوف عمر هابقى أسأله عليها .",
                "ويادوبك يوسف خلص كلامه وعيونه على ليل.. شاف زين معاه شخص تانى وراح ناحيه البنت دى وهى أول لما شافته قامت وقفت وفرحت جدا اول لما شافت الشخص ده وسلمت عليه .",
                "ليل اول لما شافت دكتور حسام فرحت جدا وقامت وسلمت عليه وقالت: دكتور حسام ازى حضرتك.",
                "حسام بابتسامه: معقول أنتى ليل!! اهلا يا ليل.. أيه الحلاوة دى بس؟ هو اللى بيخرج من المستشفى بيحلو خالص كده؟",
                "ياريتنى خرجتك من زمان علشان أشوف الجمال ده كله .",
                "زين بغيظ رد عليه وقال: أيه يا عم حسام اللى بتقوله ده كسفتها.. ده بدل ما تقولها أخبار صحتك أيه وبتخدى علاجك ولا لا بانتظام وفى حاجه تعباكى بعد ما خرجتى من المستشفى.",
                "حسام ضحك وقال:  يا زين والله ما أقصد أحرجها خالص.. والصراحه أنا معرفتهاش أول ما عيونى جت عليها.. وبعدين أنت بقيت شغال محامى الايام دى ولا ايه وبتتكلم بالنيابه عنها ليه؟",
                "ليل بخجل قالت: خلاص يا جماعه حصل خير.. والصراحه أنا فرحت لما شوفت حضرتك يا دكتور حسام .",
                "حسام رد وقال: احنا هانفضل نتكلم واحنا واقفين كده اتفضلى اقعدى وبص لزين وقال: وأنت يا أستاذ روح شوف ضيوفك ما تفضلش واقف لينا كده.",
                "زين بغيظ بصله وقال: ماشى هاروح اشوف الضيوف وارجع لكم على طول .. وغمزله وقال: بلاش رغى كتير فاهمنى.",
                "حسام ضحك من جواه وكان فرحان لصاحبه لانه فعلا كان قاصد انه يدايق زين اللى أول مرة من سنين طويله من ساعه الحادثه بتاعته يشوف الفرحه اللى فى نظره عيونه دى وحس انه غيران على ليل منه لما اتكلم على حلاوتها اودامه .",
                "ليل خدت بالها ان حسام سرحان فابصتله وقالت: روحت فين نحن هنا يا دكتور؟",
                "حسام انتبه ليها وقال: معاكى يا ليل.. المهم طمنينى على صحتك واخبارك أيه دلوقتى.. وبتاخدى العلاج فى مواعيده ولا لا؟",
                "وايه اخبارك هنا مع اهل زين؟",
                "ليل:  الحمد لله بخير والله واحسن بكتير لما خرجت وغيرت جو المستشفى.. وباخد علاجى بانتظام اول باول والصراحه كل اللى فى الفيلا بيعاملونى كويس جدا وخصوصا سميحه هانم.. حسيتها حد حنين أوى وطيبه وبتحبنى .. حسيتها وكأنها........",
                "حسام باستغراب شاف نظره الحزن فى عيون ليل وقال: حسيتيها زى والدتك صح.. سميحه هانم إنسانه طيبه وحنينه جدا.. ومع الوقت هاتحبيها وهاتعرفيها أكتر وأكتر .",
                "وفجاه وهما بيتكلموا سمعوا صوووووت عالى ...........",
                "عمر وهو ماسك الميكرفون وواقف عند الفرقه الموسيقيه وبيقول ..  احم  احم  احم",
                "عمر الجبالى معاكم يا بشر  هدوووووووء من فضلكم .",
                "اولا كده اهلا وسهلا بيكم وشرفتونا .. وثانيا عاوزين بقى نطفى الشمع لزين ونقوله كل سنه وهو طيب بمناسبه عيد ميلاده وبعدها على طول نفتتح البوفيه لانى ميت من الجوع واكيد انتم كمان جعانين .. ايه رايكم نروح  على البوفيه للتورته الكبيرة دى كلنا وناكل ونشبع وبعدها نكمل سهرتنا ونرقص ونهيس لوش الصبح .",
                "الكل فضل يضحك على عمر وكلامه وفعلا البوفيه اتفتح وبدات الناس تتجمع حوالين التربيزات علشان يطفوا الشمع اللى فى التورته .",
                "حسام كان بيضحك على عمر هو وليل وبصلها وقال .. طول عمره كده دمه خفيف وبيحب الضحك والهزار .",
                "ليل بضحك ردت وقالت .. فعلا عمر دمه خفيف جدا ولولاه وانا فى المستشفى كان زمانى زهقت من القاعده هناك  .. كان بيجى ويهزر ويضحك معايا لدرجه انى كنت بنسى الوجع والالم .",
                "حسام رد وقال .. فعلا عندك حق .. دمه خفيف وبيحب الهزار .. المهم قومى يالا وقام وقف ومد ايده لى ليل وقال .. قومى يالا تعالى نروح نقف قريب من زين ونطفى الشمع معاه زى الناس اللى قامت دى كلها .",
                "ليل باحراج ردت وقالت .. لا لا يا دكتور حسام انا ماليش فى الجو ده خالص .. حضرتك روح انت وانا هافضل قاعده هنا لحد ما يخلصوا وادينى قاعده وهاتفرج عليكم .",
                "حسام باستغراب رد وقال .. يا بنتى مفيهاش حاجه خالص وبعدين هاتتكسفى من ايه دى حفله يعنى .. وكمان انا معاكى .",
                "ليل بخجل ردت وقالت .. معلش يا دكتور حسام سيبنى براحتى لو سمحت .",
                "حسام بصلها وقال .. خلاص يا ستى خليكى قاعده وانا هاشكلك طبق على مزاجى .",
                "وفعلا مشى حسام وساب ليل قاعده لوحدها على التربيزة وكل اللى كانوا حواليها راحوا ناحيه البوفيه .. الا يوسف اللى كان قاعد مكانه لوحده بعد ما الكل سابه برضه وراحوا يطفوا الشمع حتى شاهى بنت اخوه اللى راحت هى كمان علشان تحاول تلفت نظر زين ليها بأى طريقه .",
                "يوسف عيونه كانت مركزه جدا مع ليل .. وما صدق ان دكتور حسام مشى وساب ليل لوحدها فقام وعدل جاكيت بدلته وقرب من ليل ووقف من الناحية اليمين ليها ومد ايده لها وقال .. مساء الخير  .",
                "ليل باستغراب بصتله ومن غير ما تمد ايديها ليه وقالت .. مساء النور .",
                "يوسف استغرب جدا انها ما مدتش ايديها علشان تسلم عليه فاسحب ايده بهدوء وابتسم وقال .. انا المنتج السينيمائى يوسف الشريف .",
                "وحضرتك مين بقى ؟",
                "ليل بخجل ردت وقالت .. اهلا بحضرتك وبعد اذنك تسمحلى اقوم .",
                "وفعلا قامت ليل من غير حتى ما ترد على سؤال يوسف ليها وده اللى خلاه يستغرب ليها جدا وابتسم بينه وبين نفسه وقال .. فعلا مختلفه زى ما توقعت بالضبط .",
                "وعند البوفيه وبالتحديد اودام التورته الكبيرة زين كان واقف وعيونه بتدور فى كل الوجوه اللى كانت اودامه عن ليل بذات .. وللاسف مكنتش موجوده وده زعله .",
                "سميحه كانت واقفه جنبه هى وعمر وسماح وشاهندا وبدأوا يغنوا اغنيه العيد ميلاد لزين وبعدها طفوا الشمع وبدأ الكل يهنيه وكل واحد مسك طبق يشكله براحته من الاصناف الكتيييير اللى كانت موجوده فى البوفيه .",
                "زين لمح حسام فتوقع ان ليل معاه فقرب منه وراح واتفاجأ ان ليل مش موجوده فبص لحسام وسأله وقال .. اومال ليل فين مش معاك يعنى .",
                "حسام رد وقال .. قولتلها تيجى معايا نطفى الشمع بس اتكسفت ومرديتش تيجى معايا وقولت انا هاجبلها طبق واشكله ليها واروح ادوهولها عندك مانع يا اخ .",
                "زين بتوتر من تلميحات حسام ليه رد وقال .. لا يا عم معنديش مانع وكويس انك معاها لان حاسس ان كل الموجودين عيونهم عليها بس خف عليها شويه مش معنى انى مش فاضى اكون معاها وملخوم مع الضيوف انك تفضل تلت وتعجن اوى كده معاها خف احسنلك .",
                "حسام بدأ يتاكد من الاحساس اللى هو حسه من ناحيه زين واتأكد ان صاحبه اخيرا هايبدأ يفتح قلبه للدنيا تانى ويحب من جديد بس ما حاولش يحسسه بكده لحد ما هو يجى ويقوله بنفسه .",
                "زين بصله باستغراب وقال .. يا عم انت سرحت فى ايه بكلمك هات الطبق اللى فى ايدك ده انا هاعمله بنفسى لي ليل وهاروح اوديه ليها وانت اعمل لنفسك وزود براحتك وياريت تفضل هنا لحد ما ارجعلك",
                "حسام ابتسم ومد ايده بالطبق واداه لزين اللى خده على طول وبدا يحط حاجات كتير فيه وبعدها خد بعضه وراح قرب من التربيزة اللى كانت قاعده عليها ليل بس للاسف مكنتش موجوده وده اللى هو استغربله فساب الطبق على التربيزه وسأل خالته سماح .",
                "زين بص لخالته وقال .. متعرفيش ليل راحت فين يا موحه ؟!",
                "سماح ردت وقالت .. مش عارفه والله يا زين انا كنت عند البوفيه مع سميحه ولسه جايه تلاقيها راحت تتمشى شويه ناحيه البسين ولا حاجه .",
                "زين ابتسم لخالته وخد بعضه ومشى وهو ماشى قابل يوسف .",
                "يوسف اول لما شاف زين ابتسم وقاله .. حبيبى لسه كنت بدور عليك كنت عاوز اسألك على حاجه مهمه .",
                "زين باستغراب بصله وقال .. خير يا يوسف فى اى حاجه حصلت بخصوص الفيلم ؟!",
                "يوسف رد وقال  .. لا لا ابدا اصل الصراحه يا زين فى بنت موجوده هنا وحسيت انها اكتشاف جديد ليك وقولت اسألك هى مين بالضبط .. ولو مش اكشافك اكتشفها انا قولت ايه!!",
                "زين باستغراب رد وقال .. هى فين دى وانا اقولك مين هى ؟",
                "يوسف رد وقال .. الصراحه كانت قاعده على التربيزه اللى هناك دى وشاور على التربيزة اللى كانت قاعده سماح عليها وفجاه اختفت اول لما روحت عرفتها بنفسى .. وضحك وقال الظاهر كده افتكرت انى بعاكسها ولا حاجه وسابتنى وقامت ومشيت .",
                "زين اتعصب وقلب وشه لانه متوقعش سؤال يوسف هايكون كده واحتار شويه وفكر بينه وبين نفسه وقال .. ممكن تكون شاهندا  وكمان ممكن يكون قصده على ليل .",
                "فبص ليوسف بغيظ وقال .. انا مش عارف بصراحه انت تقصد مين بالضبط بس لما تشوفها تانى ابقى وريهالى وانا هاقولك وبعد اذنك هاروح اشوف باقى الضيوف .",
                "وفعلا مشى زين وهو مش طايق يوسف نهائى ولولا انه فى قلب بيته كان تطرده حتى لو كان يقصد اى ضيفه من الضيوف .",
                "ليل كانت راحت قعدت عند البسين بعيد شويه عن الهيسه والدوشه والموسيقى العاليه والزحمه كمان .. وفضلت انها تقعد لوحدها بعيد عن عيون الناس اللى كانت حاسه ان كل الموجودين مستغربين وجودها وكأن عيونهم مركزه عليها هى وبس .",
                "وابتسمت لما افتكرت كلمه زين ليها لما قالها انتى جميله اوى .. وفضلت مبتسمه شويه وكمان افتكرت الاعجاب اللى كان فى عيونه ليها اول لما شافها .",
                "واستغربت وقالت بينها وبين نفسها .. معقول ده زين اللى بيضحك بالعافيه .. ودايما مكشر وكلامه قليل وبيطلع بالعافيه غير عمر اخوه خالص .",
                "على طول بحس انه انسان بارد ومش طايق اى حد حاوليه .. ازاى هو كده .. ازاى طبعه كده ... اكيد مجننننون .",
                "او يمكن الحادثه اللى هو مر بيها وموضوع خطيبته ده أثرت على حياته وعلى شخصيته ونفسيته وبقى شخص زى اللى هو عليه دلوقتى ده .",
                "وللاسف وهى بتتكلم بينها وبين نفسها صوتها على فجأه وابتسمت وهى بتتكلم وبتقول .. اكيد فعلا مجنوووون .",
                "زين كان واقف جنبها ولما شافها قاعده سرحانه كده ومبتسمه فضل مراقبها شويه لحد ما سمعها وهى بتقول اكيد مجنووون .. فقرب منها وقال .. مين يا ترى اللى مجنون ده و اللى خلاكى تكلمى نفسك بالمنظر ده .",
                "ليل اتصدمت واتوترت واتكسفت جدا وقامت وقفت وقالت بصوت مهزوز .. اناااا",
                "انااا .. استاذ زين هو حضرتك هنا من امتى .. انا محستش بيك خالص لما جيت .",
                "زين شد الكرسى اللى كان جنبها وقعد عليه وحط رجل على رجل وعيونه مركزه عليها وقال .. انا هنا من بدرى على فكرة وشايفك وانتى بتضحكى وبتتكلمى مع نفسك وقولت خلينى واقف اتفرج اشوف هاتوصل لأيه دى بالضبط .. وبعدين سيبتى الحفله ليه ماما قالبه الدنيا عليكى هناك .",
                "ليل بخجل ردت وقالت .. الصراحه انا جيت هنا علشان ابعد شويه عن الدوشه والهيصه اللى هناك وصوت المزيكا العالى .. لانى مش بحب اقعد فى دوشه كبيرة زى دى .. وبحب الهدوء اكتر .",
                "زين ابتسم وبصلها وقال .. طيب اقعدى هاتفضلى واقفه كتير كده .",
                "ليل بخجل ردت وقالت .. لا خلاص شكرا انا هارجع على اوضتى بعد اذنك .",
                "ولسه ليل هاتمشى وتسيبه .. زين مسكها من ايديها وقام وقف وقال ليل استنى انا عاوزك .. وقرب منها اوى اوى وللاسف شاهى كانت واقفه على بعد بتراقبهم .. لانها اصلا كانت ماشيه ورا زين علشان تعرف هو رايح فين بالضبط وتحاول تكلمه لحد ما وصل عند ليل وده اللى كان غايظها اوى .",
                "ليل عيونها جت فى عيونه للحظات وبسرعه سحبت ايديها من ايده وقالت .. خير يا استاذ زين .",
                "زين خد نفس طوييييل وبصلها وقال .. ليل انا اسف مكنتش اقصد انى امسك ايدك .. اصل كنت عاوز اقولك .. خليكى قاعده براحتك وانا هارجع للضيوف وملوش لزوم تدخلى الاوضه من دلوقتى السهرة لسه طويله بعد اذنك .",
                "وقبل ما ترد ليل عليه .. زين خد بعضه ومشى بسرعه من اودامها .. واستغبى نفسه على اللى هو عمله بس هو فعلا مكنش يقصد انه يمسك ايديها.. وبينه وبين نفسه قال .. بس انا غبى برضه .. ايه النظرات والاهتمام ده كله ليها حتى حسام حس بكده ايه يا زين نسيت اللى اتعمل فيك زمان نسيت خطيبتك واللى عملته معاك فى عز ما انت كنت محتاج لها تقويك وتساندك .. كلهم زى بعض يا زين .. متحاولش تفتح الجرح القديم .. علشان ما تتجرحش تانى .",
                "__________________________________",
                "خال أيه خد عبير ورجعوا على البلد بتاعتهم",
                "واول لما وصلوا عند بيت الاسطى حسن ركن عربيته وشاف مجموعه من الرجاله صحابه واقفين بيتكلموا .. فخلى عبير تسبقه على فوق وهو خد بعضه وراح يسلم عليهم واول لما شافوه رحبوا بيه وسألوه عن حاله الاسطى حسن وهو طمنهم وطلب منهم انهم يدعوله بالشفى .",
                "وبدأ يسأل عن أحوال اهل البلد فى اليومين اللى فاتوا دول وفى واحد منهم بلغه على موضوع الحريق الكبير اللى كان فى شقه ابوا ليل .. وان سعاد وعيالها الاتنين ماتوا من الدخان والحريق واخوها حسان حالته خطيرة ونقلوه على المستشفى .",
                "خال أيه بحزن رد وقال .. لا حول ولا قوة الا بالله العلى العظيم  .. ربنا يرحمهم ويغفر لهم . سعاد دى طول عمرها مخليه الناس تكرها من عمايلها .. وسبحان الله .. ربنا يمهل ولا يهمل .. طول عمرها كانت بتعامل عبد الرحمن الله يرحمه وحش هو وليل بنته .. بس للاسف الواحد زعلان على الأطفال الصغيرة اللى ماتت دى وملهاش ذنب فى حاجه .. وبص لواحد من الرجاله اللى واقفين وقال بس قولى يا ابو محمد .. ايه سبب الحريق الكبير ده .. يا ترى ماس كهربائى ولا اهمال من اللى اسمها سعاد دى ولا ايه بالضبط اللى جرى وكان السبب فى اللى حصل ده كله .",
                "ابوا  محمد رد عليه وقاله على كلام الناس اللى بيتقال وتوقعوا انه يكون حصل ماس كهربى او ان الأطفال كانت بتلعب بالكبريت زى ما ناس تانيه بتقول وهو ده كان سبب الحريق ده كله وان لسه التحقيق شغال ومحدش عارف السبب الحقيقى .",
                "خال أيه رد وقال .. ربنا يسترها على الجميع و استأذن منهم وخد بعضه وطلع على فوق وحكى لعبير على كل اللى حصل لاهل ليل .",
                "__________________________________",
                "شاهى بكل غيظ وعصبيه من اللى شفته بين زين وليل خدت بعضها وعملت نفسها بتتمشى ناحيه البسين وقربت من ليل وابتسمت ابتسامه صفراء وبكل غل وحقد قالت .. مساء الخير .. ممكن اقعد شويه .",
                "ليل بكل طيبه ابتسمت وردت وقالت .. مساء النور .. اهلا بيكى اتفضلى اقعدى طبعا .",
                "شاهى قربت من الكرسى اللى جنب ليل وقعدت جنبها وعملت نفسها انها هربت من الدوشه والهيصه وقالت .. ياااااه دماغى خلاص مش مستحمله صوت المزيكا العالى .. واسفه انى جيت وقطعت عليكى خلوتك .. اكيد انتى كمان زهقانه من الدوشه اللى هناك والناس الكتير اوى دى ؟",
                "ليل ابتسمت وقالت .. لا ابدا براحتك البيت بيتك .. انا كمان فعلا هربت من الدوشه والهيصه وقولت اجيب بعضى واجى اقعد فى الهدوء هنا شويه .",
                "شاهى عدلت نفسها على الكرسى وحطت رجل على رجل لدرجه ان رجليها كلها كانت مكشوفه وعريانه وبصت لى ليل وقالت .. اااه احب اعرفك بنفسى انا شاهى العاصى صاحبه زين من زمان وكمان طالبه عنده فى الكليه يا ترى انتى بقى تعرفى زين منين ؟",
                "ليل اتوترت اوى ومش عارفه ترد على سؤال شاهى فابتسمت وقالت .. اناااااا  انااا .",
                "شاهى برخامه ردت وقالت .. ايه نسيتى اسمك ونسيتى انتى تعرفى زين منين كمان .",
                "وفجاه سميحه كانت وصلت فى اللحظه دى بالذات وسمعت سؤال شاهى لى ليل وردت بالنيابه عن ليل وقالت .. دى ليل قريبتى من البلد وبصت لشاهى من فوق لتحت وقالت وحضرتك بقى مين مشفتكيش قبل كده مع اصحاب زين ابنى .",
                "شاهى عدلت نفسها وقامت وقفت وابتسمت وقالت .. ايه ده معقول حضرتك مامت زين .. ومدت ايديها وسلمت عليها وقالت .. انا شاهى العاصى يا طنط بنت اخو يوسف الشريف المنتج السينمائى الكبير صاحب زين  .",
                "سميحه ردت عليها بالعافيه وقالت .. اهلا وسهلا بيكى .. نورتينى ..  وبصت لى ليل وقالت .. تعالى يا ليل الكل بيدور عليكى هناك .. دكتور حسام عاوز يسلم عليكى قبل ما يرجع على المستشفى .. ومدت ايدها ومسكت ليل من ايديها وقالت .. تعالى يا حبيبتى يالا وبصت لشاهى وقالت عن اذنك يا شاهى وفرصه سعيده انى شوفتك .",
                "وفعلا سميحه خدت ليل ومشيوا على طول وسابوا شاهى واقفه لوحدها بتاكل فى نفسها وبينها وبين نفسها بتقول .. ليل دى شكلها وراها حكايه كبيرة .. وانا وراكى يا ست ليل لما اعرف حكايتك ايه بالضبط وحكايه زين كمان معاكى ايه؟",
                "ليل كانت وصلت هى وسميحه وقربوا من زين وحسام فابتسم حسام وقال .. ايه يا بنتى اختفيتى وروحتى فين عمال ادور عليكى علشان اسلم قبل ما امشى .",
                "ليل باحراج ردت وقالت .. ابدا يا دكتور حسام اصلى مش بحب الدوشه والهيصه الكبيرة دى وروحت قعدت بعيد شويه عند البسين .",
                "حسام مد ايده ليها وسلم وقال .. تمام مفيش مشكله المهم انا هامشى وخلى بالك من نفسك ومن صحتك .. عاوزه اى حاجه منى قبل ما امشى يا ليل .",
                "ليل ابتسمت وردت وقالت .. شكرا يا دكتور حسام عاوزة سلامتك .",
                "حسام بعدها سلم على زين ومامته وخد بعضه وخرج من باب الفيلا .",
                "سماح كانت على بعد ندهت على سميحه .. فسميحه استأذنت وسابت ليل واقفه مع زين لوحدهم .",
                "زين كان بيحاول انه يبعد بعيونه عنها و مش عاوز يديها المرة دى اى اهتمام وده اللى ليل حسته منه فبصتله وقالت .. بعد اذنك وكل سنة وانت طيب مرة تانيه هارجع على اوضتى علشان تعبت من كتر الدوشه .",
                "زين انتبه ليها وبص فى عيونها وقال .. وانتى طيبه واتفضلى مفيش مشكله روحى واستريحى وخدى علاجك .",
                "ليل حست بنغذه فى قلبها من بروده ده معاها و تجاهله ليها دلوقتى وقلبته كل شويه عليها وخدت بعضها ومشيت ويا دوبك مشيت خطويتين سمعت زين بينده عليها وبيقول .. ليل",
                "ليل وقفت ثوانى وبعدها لفت نفسها ليه بحزن وردت وقالت .. نعم يا استاذ زين.",
                "زين حس انها زعلت فخد نفس طويل ورفع عيونه للسماء ورد وقال .. ياريت تنامى كويس علشان من بكرة هاتنزلى معايا على الشركه ده لو معندكيش اى مانع ومش تعبانة يعنى وحاسه انك كويسه .. ولو حاسه بتعب مفيش مشكله خليكى يوم تانى لحد ما تستريحى .",
                "ليل بنظرات كلها عتاب ردت وقالت .. انا كويسه يا استاذ زين ومن بدرى ان شاء الله هتلاقينى جاهزة وفى انتظارك متقلقش .",
                "وخدت بعضها على طول ومشيت من اودام زين اللى فى اللحظه دى بالذات حس بأحساس غريب جدا لاول مرة يحسه وهو انه يقرب منها ويضمها لصدره ويداريها عن عيون كل الناس اللى عماله تبص عليها فى كل مكان حواليه وسامع همساتهم لبعض ونظرات عيونهم ليها .",
                "عمر كان ماشى بيهزر مع اى حد يقابله وفجأه يوسف نده عليه وقال .. عمر .",
                "عمر وقف والتفت لمصدر الصوت اللى نده عليه وابتسم ليوسف وقرب منه وقال .. نعم يا يوسف باشا أؤمرنى يا حبيبى .",
                "يوسف قام وقف وقرب من عمر وقال .. ابدا كنت بس عاوز اسألك على بنت هنا شفتها فى الحفله وسألت زين عليها بس هو معرفهاش لانى وصفتهاله بس .",
                "عمر باستغراب رد وقال .. فين دى ورهالى اكيد هاعرفها طبعا .",
                "يوسف ابتسم وبسرعه شاور ناحيه ليل قبل ما تختفى ورا الشجر الكتير اللى فى الجنينه وقاله .. هى اللى ماشيه هناك دى عند الشجرة الكبيرة .",
                "عمر عيونه فى نفس الاتجاه اللى يوسف شاور عليه وابتسم ليوسف وقال .. دى ليل .",
                "يوسف باستغراب .. ليل مين ؟! حد من الوسط بتاعنا ولا من أصدقائكم ولا يمكن من قرايبكم ؟!",
                "عمر ضحك وقال لا لااااا مش كده خالص ده موضوع طويل وعاوز شرح كتير بعدين ابقى احكوهولك .. بس اقدر اقولك انها من معارفنا .. وعن اذنك بقى اصل خالتو بتشاور اكيد محتاجه منى حاجه .",
                "وفعلا مشى عمر وساب يوسف مبتسم وقال .. ( ليل ) اسم سينمائى جميل .. والاسم حلو زى صاحبته بالضبط .. يا ترى حكايتك ايه يا ليل .. وايه نظره الحزن اللى فى عيونك دى ؟؟",
                "الموسيقى كانت شغاله وناس كتير بترقص .. وعمر راح شد ايد شاهندا وهى قاعده وخدها وراحوا يرقصوا .. وسميحه وسماح كانوا قاعدين مع زين على التربيزة .. فاسميحه لاحظت هدوء زين والحزن اللى فى عيونه فاستغربت وبصتله وقالت .. خير يا حبيبى  ساكت كدة ليه ؟! وليه مش واقف مع ضيوفك .",
                "زين بابتسامه بسيطه رد وقال .. ابدا يا حبيبتى مفيش حاجه .. كل وما فيها ان صدعت شويه من الدوشه والموسيقى العاليه .",
                "وفى اللحظة دى بالذات .. قربت شاهى منه وهو بيكلم مامته وقالت .. هااااااى وابتسمت اتجاه زين وقالت ممكن تقوم ترقص معايا لو سمحت الرقصه دى اصلى بحب المزيكا دى اوى وقولت لعمو يوسف يقوم يرقص معايا بس مرديش وبيتكلم مع أصحابه .",
                "زين فى اللحظه دى مكنش طايق حتى نفسه واستحقر شاهى جدا جدا على جرائتها دى وبكل غيظ بصلها من فوق لتحت وكان هاين عليه يقوم ويضربها بالقلم .. سميحه لاحظت ده فى عيونه ومقدرتش تتصرف .. وهو بينه وبين نفسه قال ان مهما كان دى ضيفه فى قلب بيته ومش هايقدر يغلط فيها حتى علشان خاطر يوسف فامسك نفسه بالعافيه وحاول انه يسيطر شعلى اعصابه .. فاسميحه مدت ايديها على ايده بكل حنيه وقالت .. قوم يا حبيبى بدام عاوزة ترقص معاك متكسفهاش دى ضيفتك وميصحش تكسفها .",
                "وفعلا قام زين ووقف وشاور بايده لشاهى انها تمشى اودامه لحد ما وصلوا وبدؤوا يرقصوا مع بعض جنب عمر وشاهندا .",
                "شاهندا باستغراب اتفاجأت بزين بيرقص جنبها مع شاهى فاتغاظت وقربت من وش عمر وقالت .. مين الهانم اللى بترقص مع زين دى",
                "عمر قرب اكتر ورد وقال .. دى صاروخ ارض جو يا بنتى .. واكيد بتطلع حاجات حلوة اااااااد كده يا حبيبتى .",
                "شاهندا بكل غيظ زغدته فى صدره وقالت .. اتلم وجاوب على اد السؤال يا اهبل انت وحبك برص ايه حبيبتى دى.",
                "عمر بيمثل الوجع والألم وقال .. ااااااى .. ايدك جامده اوى ..  متزقيش هاقولك يا ستى من غير ضرب .. دى بقى اسمها شاهى العاصى بنت اخو يوسف الشريف المنتج السينمائى بتاع الفيلم الجديد اللى شغالين فيه الايام دى .",
                "شاهندا بغيظ عيونها على شاهى وقالت .. ومالها كدة مش واقفه على بعضها وبتتدلع وبتتمايص على زين ..  وايه القرف اللى هى لبساه ده .",
                "عمر بيضحك اوى ورد وقال .. يا بنتى احنا مالنا سيبك منها وخليك معايا انا يا قمر .. انا مش شايف ولا احلى ولا اطعم منك انت يا جميل .",
                "شاهندا غصب عنها اتكسفت وابتسمت من مغازله عمر ليها وعيونها جت فى عيونه وقالت .. يا ابنى انت اعقل بقى وبطل الكلام ده علشان بتكسف .",
                "عمر عيونه فى عيونها ونظرات كلها حب وعشق رد وقال .. يا شاهندا اقسم بالله انا بحبك وبحبك اوووى ❤ اووووى  اوووووووووى .",
                "وبأعلى صوته لدرجه ان كل اللى كانوا قاعدين سمعوه وهو بيصرخ وبيقووول",
                "بحبااااااااااااااااااك",
                "بحبااااااااااااك",
                "بحباااااااك",
                "الكل قام وقف فى مكانه وسقفوا اوى ليهم . وده اللى جنن شاهندا واحرجها جدا وكانت عاوزة تجرى من كتر كسوفها لانها مكنتش تتوقع ابدا ان عمر يعمل كده ولسه هاتجرى عمر شدها بأيده وضمها لحضنه اودام الكل وقال .. بحبك يا مجنونه سامعه ولا مش سامعه .. بحبك وهافضل احبك لاخر لحظه فى عمرى .",
                "سماح وسميحه كانوا مستغربين اللى بيحصل حواليهم ده وفضلوا يضحكوا عليهم وسميحه بصت لها وقالت .. العيال دى اتجننت ولا ايه؟؟",
                "سماح ضحكت وبصت لسميحه وردت وقالت .. مش عارفه والله يا اختى ده آخر شىء كنت اتوقعه منهم هما الاتنين .. هزار وضحك وجرى ولعب مع بعضهم من صغرهم لكن توصل لكده .. لاااااا  لاااا  اكيد فى شىء غلط بيحصل .",
                "سميحه رغم احساس الام اللى مش بيكدب ابدا كانت حاسه من زمان ان عمر فعلا بيحب شاهندا من نظرات عيونه ليها بس كانت بتكدب نفسها لانها كانت متخيله او متأكده ان شاهندا بتحب زين مش عمر وده اللى كان بيخلى عمر يصعب عليها علشان فى وقت من الاوقات كان مسيره هاينجرح لو زين فعلا قرب من شاهندا وحبها .",
                "بس دلوقتى وبعد اللى حصل ده اودام عنيها وبعد اعتراف عمر لشاهندا بحبه ليها مش هاتخاف على عمر تانى وبتتمنى فعلا ان شاهندا تحبه زى ما هو بيحبها كده .",
                "الناس بدات تمشى والحفله انتهت وكل واحد طلع منهم على اوضته علشان يستريح من اليوم الطويل الصعب اللى مروا بيه.",
                "زين كان فى اوضته نايم على سريره بعد ما غير لبسه وقلع بدلته ولبس شورت وفانله كت .. وكان مبتسم و سرحان فى كل اللى حصل فى الحفله من اول لما شاف ليل وشاف رقتها وحلاوتها وجمالها الطبيعى وزعل لما افتكر نظرات كل اللى كانوا موجودين ليها .",
                "وكمان افتكر انه زعلها منه وخلاها تمشى وهى زعلانه .",
                "وفضل على حال ده لحد ما راااااح فى النوم من كتر التعب والتفكير .",
                "شاهندا كمان كانت فى اوضتها ونايمه على سريرها وعماله تفكر فى كل اللى حصل .. وافتكرت اعتراف عمر ليها بحبه اودام الناس دى كلها وكانت مستغربه جدا من نفسها ازاى عمرها ما حست بكده .. ازاى دايما كانت شايفه ان عمر بالنسبه ليها مجرد اخ وبس .. معقول يكون الحب اودمها وهى مش شيفاه لمجرد انها معجبه بزين وبشخصيته ؟؟ ولا يمكن علشان زين دايما مش مديها اى اهتمام علشان كده هى معجبه بيه ؟؟ وابتسمت وقالت لنفسها معقول انا وعمر فى يوم من الايام نكون مع بعض فى اوضه واحده وسرير واحد لما نتجوز وشدت المخده الصغيرة اللى كانت جنبها وحطتها على وشها واتكسفت.",
                "ليل من كتر التفكير والتعب والارهاق وكمان حزنها اللى عمره ما بيفارقها راحت فى النوم بعد ما فضلت تفكر كتير فى زين وفى شخصيته الغريبه اللى عمرها ما هاتقدر تفهمها ابدا .",
                "وفى المستشفى وبالتحديد فى اوضه العنايه المركزه عند الاسطى حسن كانت أيه قاعده  على كرسى جنب السرير بتاعه وماسكه ايده وعماله تكلمه بكل حب وحنيه بعد ما اتحايلت كتير على الممرضه علشان تخليها تقدر تدخل ليه وتطمن بنفسها عليه .. ولان أيه صعبت على الممرضه اوى رضيت تدخلها بس بشرط انها ما تطولش اكتر من خمس دقايق قبل ما حد من الداكترة يجى ويشوفها ويزعق لها .",
                "ايه كانت عماله تتكلم مع بابها وهو نايم على السرير بتاعه ومتوصل بأجهزة كتير فى جميع انحاء جسمه وكانت حاسه ومتأكده انه سامعها وهى بتكلمه .",
                "وفى وسط ما هى بتكلمه ودموعها نازله عليه من كتر الزعل على حالته ومنظره .. الاسطى حسن ضم صوابع ايده على ايديها وده اللى خلاها تنتبه ليه اوى وعيونها جت على عيونه وووووو",
                "فتح الاسطى حسن عيونه بارهقاق وتعب وابتسم اول لما شاف ايه اودام عيونه .. وأيه مكنتش مصدقه نفسها انه اخيرا فتح عنيه ودموعها كانت نازله من كتر الفرحه وقالت .. بابا .. بابا حبيبى .",
                "وبسرعه مدت ايديها و رنت الجرس اللى جنب السرير بتاع باباها علشان الممرضه تيجى بسرعه وفعلا فى ثوانى الممرضه اول لما سمعت صوت الجرس كانت وصلت ليها وفتحت الباب ودخلت وطلبت من ايه انها تخرج علشان تستدعى بسرعه الدكتور حسام .",
                "أيه خرجت بهدوء وعيونها على باباها المبتسم ليها وهى مبتسمه وفرحانه انه اخيرا فاق من الغيبوبه .. واول لما خرجت شافت الدكتور حسام جاى على بعد بخطوات سريعه ومن غير ما يلتفت لأيه دخل على طول لاوضه الاسطى حسن علشان يطمن عليه .",
                "فضلت ايه واقفه على اعصابها وعاوزة حد يخرج ويطمنها لحد ما امها جت هى كمان لما حست ان ايه اتأخرت عليها وشافت القلق والتوتر اللى أيه كانت عليه وبخوف سألتها وقالت .. خير يا أيه يا بنتى حصل حاجه ولا ايه؟؟ طمنينى يا حبيبتى ومالك مش على بعضك ليه ابوكى حصله حاجه.",
                "أيه بهدوء ردت وقالت .. لا يا ماما اطمنى يا حبيبتى بابا بخير وفتح عيونه وابتسملى وضم ايدى وانا مسكاه .. بابا فاق يا ماما .. بابا هايرجع لينا تانى اخيرا .",
                "ام ايه مش مصدقه وفرحت جدا واول حاجه عملتها انها تشكر ربنا وتحمده انه استجاب لدعائهم وان اخيرا جوزها وعشره عمرها وحبيبها وابوا عيالها هايقوم بالسلامه ويرجع تانى ويكون فى وسطهم .",
                "وفضلوا كده لحد ما باب العنايه اتفتح وخرج دكتور حسام وهو مبتسم وفرحان وأيه جريت عليه وسألته وقالت .. خير يا دكتور طمنى بابا اخباره ايه فاااق صح قووول انه فاق .",
                "دكتور حسام بسعاده رد وقال .. واحده واحده عليا طيب .. ايوا فااااق يا ستى وهايبقى كويس باذن الله وحمد الله على سلامته.",
                "ام أيه قربت منه وهى فرحانه وبصتله وقالت .. الف شكر ليك يا دكتور ربنا يجازيك كل خير ويديك الصحه ويفرح قلبك زى ما فرحت قلوبنا كلنا .. ممكن ادخله واطمن عليه واشوفه بنفسى .",
                "دكتور حسام رد وقال .. اكيد طبعا تقدروا تشوفوه بس ياريت بلاش كلام كتير وما تتعبهوش معاكم ومش اكتر من دقيقه واحده متنسوش انه لسه تعبان ومش هايقدر يتكلم كتير اتفقنا وعيونه على أيه بابتسامه جذابه أيه حست بيها .",
                "أيه باحراج ردت وقالت .. اكيد طبعا يا دكتور حسام وشكرا ليك .. وبعدها حسام استأذن منهم وخد بعضه ورجع على الاستقبال زى ما كان  .",
                "وبعدها دخلت أيه ومامتها بكل هدوء لاوضه الاسطى حسن اللى كان مفتح عيونه ومبتسم اول لما شافهم هما الاتنين .",
                "ايه جريت عليه ومسكت ايده وقالت بكل حب .. حمد الله على السلامة يا حبيبى .. اخيرا يا بابا فوقت وفرحتنا وحشتنا اوى يا حبيب قلبى .",
                "ام ايه قربت من الناحية التانيه وبصتله بكل حب وقالت .. حمد الله على السلامه يا عمرى قلقتنا عليك .",
                "الاسطى حسن من كتر التعب والوجع اللى كان حاسس بيه مش قادر يرد عليهم بالكلام  ويادوبك بيبتسم وبيشاور بعيونه .",
                "بس للاسف الممرضه دخلت واستأذنتهم انهم يخرجوا علشان ما يتعبهوش اكتر من كده زى ما دكتور حسام طلب منهم .. وهما علشان خايفين عليه وعلى صحته ما حاولوش يقعدوا اكتر من كده وكفايه انهم اطمنوا عليه وابتسموله وخرجوا مع الممرضه وأيه طمنته وقالتله ..  احنا هنا يا بابا جنبك فى اوضه لوحدنا اطمن ومش هانسيبك خالص فابتسم لها وشاور براسه انه مطمن .",
                "__________________________________",
                "عدى الوقت والنهار طلع وليل كانت نايمه على سريرها وفتحت عيونها اول لما حست بضوء النهار طلع وملى الاوضه كلها .. فقامت من السرير ودخلت الحمام علشان تتوضا وتجهز نفسها علشان تنزل مع زين الشركه زى ما طلب منها بالليل .",
                "الكل فى الفيلا كان بدأ يصحى واحد ورا التانى واولهم كالعادة كانت سميحه اللى كانت بتحب تصحى من بدرى مهما تكون سهرانه لوقت متأخر .. وكانت بتصحى اول واحدة علشان تبدأ تجهز وتطلب من دادة زينب كل اللى هاتحتاجه منها لليوم كله علشان تعمل حسابها من بدرى وتلحق تشترى كل الطلبات .",
                "سميحه كانت دخلت لزينب المطبخ وصبحت عليها وبلغتها بكل اللى هى عوزاه وخدت بعضها بعد كده وخرجت من المطبخ وراحت قعدت فى التيراس شويه تشم نسمه الهواء الجميله بتاعه الصبح .",
                "وهى قاعده جت سماح وصبحت عليها وهى ماسكه راسها وبتقول .. صباح الخير يا حبيبتى .. انتى هنا من بدرى ولا ايه .. ده انا قولت مفيش غيرى اللى صحى فى الفيلا .. الدنيا لسه هاديه على الصبح ولولا وجع راسى مكنتش صحيت من النوم النهارده .",
                "سميحه ابتسمت لها وردت الصباح وقالت الف سلامة عليكى ياسش حبيبتى كنتى قولتيلى وانا اخلى ميرفت تطلعلك بالفطار لحد فوق وعملتلك قهوتك كمان وتديكى برشام الصداع .",
                "سماح مفتحه عين ومغمضه عين من شده الصداع اللى هى حاسه بيه وقالت .. لا لا على ايه انا شويه كده وهافوق .. هو اكيد من كتر الهيصه والدوشه بتاعه امبارح هى اللى عملتلى صداع فظيع بالمنظر ده وشويه وهايروح لوحده .",
                "الاتنين اتفاجأوا بدخول ليل عليهم وهى مبتسه وبصتلهم وقالت .. صباح الخير",
                "وازى حضرتك يا سميحه هانم وازى حضرتك يا سماح هانم.",
                "سماح وسميحه ابتسموا ليها وردوا الصباح عليها .. وحمدوا ربنا انهم كويسين .. واستغربوا انها صاحيه من بدرى كده هى كمان  .",
                "سميحه عيونها عليها وقالت .. صاحيه بدرى كدة ليه يا حبيبتى كنتى نمتى براحتك زمانك تعبتى امبارح معانا وكمان الدوشه اللى فضلت لوش الصبح دى اكيد معرفتيش تنامى منها كويس .",
                "ليل ردت وقالت .. لا الحمد لله نمت كويس وصحيت من شويه وصليت وجهزت نفسى كمان علشان هاروح الشركه مع الأستاذ زين زى ما طلب منى امبارح .",
                "ولسه ليل هاتكمل كلامها .. اتفاجأت بزين وهو بيقرب منهم وهو مبتسم نصف ابتسامه وقال .. صباح الخير .",
                "وبعدها قرب من والدته وباس رأسها .. وبص لخالتوا وقال ازيك يا موحه .. ومن غير ما يبص لى ليل قال .. ازيك يا ليل .",
                "ردوا عليه الصباح وشد كرسى وقعد وكل ده وليل لسه واقفه مكانها ما اتحركتش .",
                "ليل مدت ايديها لسميحه وايديتها العلبه اللى فيها الطقم الذهب اللى هى ادتهولها تلبسه امبارح فى الحفله وقالت .. اتفضلى حضرتك الطقم أهو ومتشكره جدا ليكى يا سميحه هانم .",
                "سميحه بكل حنيه وطيبه ردت وقالت .. ولو قولتلك ان الطقم ده بتاعك انتى واعتبريه هديه منى ليكى تقولى ايه .",
                "ليل ردت بخجل وقالت .. للاسف مش هاقدر اخده ده بتاع حضرتك انتى ولولا انك اصريتى انى البسه امبارح انا مكنتش هارضى خالص فياريت تتفضلى وتخديه واعذرينى .",
                "سماح ردت وقالت .. مفيهاش حاجه خالص يا بنتى وعيب يا حبيبتى متعمليش كده سميحه بدام قالتلك خديه ليكى يبقى تخديه .. اعتبريه يا ستى هديه بسيطه من ام لبنتها هاتقولى لا برضه يا ليل وتزعلى سميحه منك .",
                "كل اللى بيحصل ده تحت انظار زين اللى قاعد ومستمع لكل اللى بيحصل اودام عيونه ده وفجأه افتكر سلسله ليل اللى لقاها ساعه الحادثه ولحد دلوقتى هى معاه ونسى يديهالها .",
                "عيونه جت على ليل اللى كانت واقفه محرجه جدا من اللى بيحصل ده وبالذات اودام زين .. فازين بصلها اوى وهى استغربت وقال .. على فكرة يا ليل انا كنت لقيت سلسله فى عربيتى ليله الحادثه وتوقعت انها تخصك انتى لانى لقيتها على الكنبه من ورا مكان ما انتى كنتى نايمه فى العربيه ساعه ما ركبتك انا وعمر .",
                "ليل بتفكير ايه ده معقول انا افتكرتها ضاعت ساعه الحادثه وزعلت جدا عليها ومسألتش حد عليها .. وبفرحه حطت ايديها مكان ما بتكون موجوده السلسله فى رقبتها وقالت .. ايوا فعلا دى سلسلتى اكيد وقعت منى ساعه الحادثه دى من ريحه والدتى الله يرحمها .. بابا لبسهالى يوم ما ماما ماتت وقالى اوعى تقلعيها من رقبتك خالص يا حبيبتى دى من ريحه مامتك وهى كانت غاليه عليها اوى يا بنتى .",
                "ووعدته ساعتها ان عمرى ما هقلعها من قربتى خالص مع انى كنت صغيرة ساعتها وفعلا عمرى ما قلعتها خالص طول السنين دى .",
                "زين ابتسم ورد وقال طب كويس انى لقيتها وربنا يرحمها هاطلع اجيبهالك ثوانى وهانزل على طول .",
                "سميحه بكل طيبه وحنيه بصت لى ليل وقالت .. ربنا يرحمها زمانك مفتقداها يا ليل هى وباباكى اكيد .",
                "ليل بحزن ردت وقالت .. اوى اووووى يا سميحه هانم .. كان نفسى ماما بذات تكون معايا اوى فى سنى ده .. كان نفسى اتكلم معاها واحكى زى ما كل البنات بتعمل مع امهاتهم .. كان نفسى احكيلها كل شىء يخصنى وتقولى ده صح وده غلط .",
                "بس للاسف اتحرمت منها فى سن صغير اوى .",
                "وفضلوا بتكلموا شويه مع بعض .",
                "وعند زين اللى كان طلع على اوضته وفضل يدور على السلسله فى كل حته .. فى التسريحه وادراج الكوميدينوا وفى جيوب البدل بتاعته وللاسف نسى خالص هو حطها فين .. وافتكر ان آخر مرة كانت معاه حطها فى جيبه على اساس انه يديها لى ليل وهو بيزورها فى المستشفى .. بس بعد كده مش فاكر راحت فين للاسف ولا حتى فاكر كان لابس انهى بدله فى اليوم ده بالذات .",
                "فخد بعضه ونزل على تحت وراح لهم التراس وبص لى ليل بأسف وقال انا اسف جدا مش فاكر خالص انا شيلتها فين بس اكيد هلاقيها او هاسأل دادة زينب عليها ممكن تكون لقيتها وهى بتوضب الاوضه وشالتها فى اى مكان .",
                "سميحه ردت وقالت .. يا حبيبى سيب الموضوع ده عليا وانا هادور عليها بنفسى وان شاء الله هنلاقيها بدام هى غاليه اوى كده عند ليل وكمان من ريحه والدتها الله يرحمها .. وبصت لى ليل وقالت متقلقيش يا حبيبتى وان شاء الله هلاقيها ليكى .",
                "والمهم دلوقتى اتفضلى العلبه دى ومش عاوزة ولا كلمه .. اوعى تكسفينى تانى وترجعى حاجه انا ادتهالك بعد كده .",
                "ولسه ليل هاتعترض سميحه بصت لها بزعل وقالت .. انا قولت ايه .. ويالا اتفضلوا قوموا علشان نفطر كلنا مع بعض ويادوبك كانوا خارجين كلهم من التراس شافوا عمر وهو ماشى بيطوح ورايح عليهم وكأنه لسه نايم على نفسه .",
                "عمر بيفتح عيونه بالعافيه من كتر التعب والسهر وقال .. صبااااح الخير.",
                "سميحه ردت وقالت .. يا لهوى عليك يا عمر  .. منظرك عامل كده ليه يا واد انت انت جيت من السرير على هنا على طول ولا ايه من غير ما تغير وتتشطف وتلبس هدوم عدله .",
                "سماح بتضحك على منظره وقالت .. يا شيخه ردى الصباح الاول وبعدين ابقى كلميه براحتك . وبصتله وقالت صباح الفل يا حبيب قلب خالتو .",
                "ليل بتضحك على منظره وعيونها جت فجأه على زين هو كمان وهو بيضحك واول لما لاحظ انها بتبص عليه كشر وقال .. يالا يا جماعه سيبكم من البنى ادم ده عاوزين نفطر ورانا شغل كتير .",
                "عمر فتح عيونه اوى واتصدام وقال ... عاااااااااا  شغل كتير ايه وبتاع ايه انا اجازة النهارده ماليش دعوة .. مش كفايه التعب اللى شوفته امبارح بسببك وبسبب ضيوفك .",
                "سميحه بقلبها الطيب بصت لزين بترجى وقالت .. شغل ايه بس يا زين يا ابنى انت مش شايف الواد عامل ازاى من كتر التعب .. سيبه النهارده يستريح ومن بكرة هايكون قبلك فى الشركه .",
                "زين بصرامه رد وقال .. ماما لو سمحتى متدخليش بينى وبينه خالص وبالذات فى موضوع الشغل ده كلنا كنا سهرانين وقمنا عادى خالص ورايحن نشوف اللى ورانا وبعدين لازم يجى علشان ليل هى كمان نازله معانا الشركه علشان يعرفها هى هاتعمل ايه بالضبط معانا ويدربها .",
                "عمر فرح جدا اول لما عرف ان ليل نازله معاهم على الشركه ورد وقال .. ميت مرة يا سميحه اقولك متدخليش بينى وبين زين لامتى هافضل اقولك كده واصلا مين قالك انى تعبان انا اهو زى الحصان دقيقه بالضبط وهاطلع اخد احلى شور واغير وتلقونى اودام عينيكم .. وفعلا فى ثانيه كان عمر طالع على فوق زى الصاروووخ وراح على اوضته علشان يجهز نفسه وينزل على طول .",
                "سميحه بضحك ردت وقالت .. ماشى يا جذمه انا غلطانه فعلا انى بدافع عنك دقنى اهى لو ادخلتلك تانى فى اى شىء يا واطى .",
                "الكل ضحك على كلامها وراحوا قعدوا على السفرة علشان يفطروا وزين يا دوبك مد ايده وخد قطعه جبنه صغيرة على واحده توست و حطها فى بوقه ومد ايده وخد فنجان قهوته اللى متعود يشربه دايما مع الفطار .",
                "ليل استغربت جدا انه ما اكلش غير قطعه الجبنه الصغيرة والتوست وانه شرب قهوة على طول و تعتبر على الريق .",
                "وفجاه وهى بصاله ومركزه معاه اوى وهو بيشرب القهوة .. زين رفع وشه وعيونه جت عليها وهى بتبصله فابسرعه هربت من نظرته واتلخمت فى الاكل وحست بالاحراج .",
                "عمر كان خلص لبسه وجهز نفسه وخرج من اوضته وقابل شاهندا هى كمان وهى نازله وصبح عليها وعاكسها زى عاويده .. وهى اتكسفت ومتعرفش السبب ايه .. وهو لاحظ ده لاول مرة شاهندا تتكسف منه كده فمحبش يحرجها وراحوا قعدوا كلهم وفطروا مع الباقين وشاهندا صبحت عليهم  .",
                "وشويه وخلصت ليل اللى تعتبر ما اكلش اى شىء غير حاجات بسيطه جدا وعمر كمان اكل فى السريع فابصلهم زين وقام وقف وقال .. لو خلصتوا يالا بينا على الشركه .",
                "سميحه ردت وقالت يا حبيبى سيبهم براحتهم بتستعجلهم ليه دول حتى لسه ما أكلوش عدل ومشربوش الشاى او القهوة بتاعتهم .",
                "عمر بيحط زتونه فى بوقه وقال .. لا يا ست الكل اذا كان عليا انا كدة أكلت وانتى يا ليل لو عاوزة تكملى اكل مفيش مانع اقعدى وكلى واحنا هانستناكى .",
                "ليل بخجل ردت وقالت .. لا انا شبعت الحمد لله ومستعده .",
                "زين بصلهم هما الاتنين وقال .. طيب اتفضلوا اودامى .",
                "وفعلا خرج عمر على بره ومعاه ليل ماشيه جنبه وهو عمال يهزر ويرغى معاها وزين كان خارج وراهم هايفرقع منهم هما الاتنين .",
                "لحد ما خرجوا عند العربيات بتاعتهم وعمر راح فتح عربيته وزين كمان فى نفس اللحظه والاثنين بصوا لى ليل وفى نفس واحد قالوا اتفضلى اركبى .",
                "ليل احتارت واتفاجأت واتحرجت تركب مع مين فيهم وعيونها بينهم هما الاتنين بس فى الاخر بصت لزين وقالت .. انا اسفه يا استاذ زين هاركب مع عمر .",
                "زين من غير ما ينطق ولا كلمه واحده بصلها  وركب عربيته وقفل الباب وراه  وطاااار بيها بأقصى سرعه .",
                "عمر اتفاجأه بسرعته دى وقال .. يا ابن المجنونه .. هو الواد ده اتجنن ولا ايه على الصبح .. اركبى اركبى يا بنتى .. ربنا يقوينى على العيله دى .",
                "ليل حست ان زين زعل علشان مركبتش معاه هو وخدت بعضها وركبت وهى ساكته مع عمر بس فى نفس الوقت فضلت تضحك على كلام عمر وطريقته وفضلوا يرغوا طول الطريق لحد ما وصلوا اودام باب الشركه وعمر فتح الباب بتاعه ونزل وقال .. اتفضلى يا لولو  الشركة هاتنور بيكى يا قمر .",
                "ليل فتحت باب العربيه ونزلت واتفاجأت بمبنى ضخم وكبير جدا وفضلت تتفرج عليه بكل اعجاب .",
                "عمر لاحظ إعجابها ده وقال .. ايه الشركه عجبتك للدرجه دى .. افتكرى ابقى احطهالك فى شنطه وتخديها معاكى وانتى مروحه .",
                "ليل ضحكت وعمر شاور بايده ليها وقال .. اتفضلى معايا .",
                "_________________________________",
                "عمر اول لما دخل من باب الشركه الكل كان بيرحب بيه وبقى شخص تانى خالص وليه هيبه كده بين الموظفين ودى كانت احلى حاحه فى عمر .. ان الهزاز هزار والشغل شغل .  وساعه الجد بيبقى شخص يعتمد عليه وليل لاحظت ده جدا وهى ماشيه جنبه لحد ما وصلوا لحد الاسانسير ودخلوا وطلعوا بيه على الدور التالت .",
                "عمر بهزار وهما فى الاسانسير بص لى ليل و قال وهو بيعدل فى لياقه قميصه ايه رايك انفع اكون حازم وجد مع الموظفين وليا هيبه كده ويخافوا منى ولا لا .",
                "ليل ضحكت وردت قالت .. يا عم والله انا صدقت انك كده فعلا واستغربت وقولت هو ده عمر معقول .. هو ده اللى مش بيبطل ضحك وهزار طول الوقت .. معقول بيتحول لشخص تانى خالص كده فى لحظه زى ........ ولسه هاتكمل وتقول زى زين بس سكتت .",
                "عمر بهزار رد وقال  .. قولى قولى متتكسفيش زى اخوك زين .. فعلا زين ده ساعات تحسى انه إنسان  عادى كده وبيهزر وبياخد ويدى مع الواحد وساعات لما يقفش اجارك الله محدش بيقدر عليه .. وخلى بالك انتى كده لسه مشفتيش زين وهو فى الشركه وبيتعامل مع الموظفين او فى موقع التصوير .. يا لهوووى بيكون فظييييع ومحدش يقدر يقول بم اودامه .",
                "ليل بدات تقلق واتصدمت وبصت لعمر وقالت .. روح يا شيخ ربنا يطمنك انت رعبتنى منه اكتر ما انا مرعوبه .",
                "نزلوا من الاسانسير وعمر خدها ووصلوا على مكتب زين وغمز للسكرتيرة وقالها صباح الفل يا قمر وهى ابتسمتله واحترمته علشان الضيفه اللى معاه وقالت .. اهلا استاذ عمر اتفضل وفتح الباب ودخل على طول هو وليل وقفل الباب وراه وزين كان واقف مديلهم ضهره واقف وعيونه مركزه على الشباك اللى فى اوضته جنب المكتب بتاعه وعمر راح قعد وقال .. نحن هنا وصلنا يا باشا .",
                "زين خد نفس طويييل ولف نفسه وعيونه على ليل اللى كانت لسه واقفه مكانها مقعدتش .",
                "وبصلها كتير وراح قعد على كرسيه وسند ضهره لورا على الكرسى وحط رجل على رجل وقال .. بصى يا ليل انا او عمر فى البيت حاجه وفى الشركه حاجه تانيه خالص يعنى تقولى مستر عمر ومستر زين وكل كلمه واى حركه هنا بحساب واهم حاجه تكون عندك هى شغلك وبس .. مفيش رغى وتلت وعجن او  اى صداقه من اى نوع مع اى موظف هنا فى الشركه ولسه ليل هاتعترض على النقطه دى بذات بنرفزة وترد زين برق لها وقال اظن لسه مخلصتش كلامى وطول ما انا بتكلم متقطعيش كلامى مفهوم .. وكمل كلامه وقال اهم حاجه عندى النظام والدقه فى المواعيد وقام فاتح الدرج بتاعه ومد ايده ومسك علبه صغيره واداها لى ليل وقال اتفضلى .",
                "ليل باستغراب بصتله وقالت .. ايه ده ؟",
                "زين رد وقال ده موبيل جديد خليه معاكى اكيد هاتحتاجيه علشان الشغل وعمر هايبقى يجبلك خط فيه .",
                "ليل اعترضت وردت وقالت .. متشكرة جدا يا استاذ اقصد مستر زين مش هاقدر اقبله مم حضرتك ولما يبقى معايا فلوس هابقى اجيب لنفسى موبيل بفلوسى .",
                "زين قام من مكانه بعصبيه وحط ايده فى جيوبه ولف راح وقف اودامها وعينه فى عيونها وقال .. انا مش بدهولك هديه منى .. كل موظف هنا فى الشركه ليه موبيل بيخده غير موبيله الخاص .. ولما يبقى معاكى فلوس ابقى هاتى موبيل تانى خاص بيكى ده لو حبيتى .",
                "عمر قاعد ملتزم الصمت لانه عارف زين كويس جدا فى الشغل بس ليل صعبت عليه وحب انه يخرجهم من المشاحنات والتوتر اللى مالى الجو ده وقام وقف وقال .. ماشى يا زين انا هاخد ليل ووريها مكتبها الجديد عاوز اى شىء تانى منها .",
                "زين عيونه مركزه على عيون ليل لسه ورد على عمر وقال .. مش لما اشوف رد ليل الاول فى نظام الشغل هنا فى الشركه موافقه ولا مش موافقه ؟!",
                "ليل عيونها هربت من عيونه وبصت على عمر اللى كان بيحاول يخفف عنها بنظرات عيونه واخدت نفس كبير وبصت لزين وقالت موافقه .",
                "تقدروا تتفضلوا وفعلا عمر فتح الباب وخرج وليل خرجت وراه وقفلت الباب بعد ما خرجت وزين بكل عصبيه اول لنا الباب اتقفل وهما خرجوا ضغط على صاوبعه جامد",
                "وقال .. سامحينى يا ليل .",
                "انا عارف انك ملكيش ذنب فى اى حاجه حصلت معايا زمان .. بس ياريت تعذرينى وتسامحينى وتدينى فرصه اتغير واكون معاكى طول العمر .",
                "__________________________________",
                "فى المستشفى خال ايه كان وصل هو وعبير من السفر وراح لهم الاوضه وفرح جدا اول لما عرف منهم ان اخير الاسطى حسن فاق من الغيبوبه وابتسم لهم كمان وعرفهم .. وعبير اول لما عرفت كده فرحت اوى وكانت عاوزة تروح تشوفه بنفسها لكن ايه اعترضت هى ومامتها وقالت بلاش دلوقتى علشان دكتور حسام نبه علينا ما نتعبهوش فى الكلام والزيارات إللى كل شويه .",
                "خال ايه بصلهم وقال ..  ياااااااه الواحد اطمن وفرح الحمد لله عليه .. وتعب السفر كله راح لما عرفت الخبر الحلو ده .. ربنا يخرجه بالسلامه ويرجع زى الاول ويروح البيت بقى .",
                "ايه كانت شايفه التعب اللى ظاهر على خالها فقامت وقفت وقالت .. اقعد يا خالى واستريح تعبت معانا الكام يوم دول ربنا ما يحرمنا منك يا حبيبى .. انا هانزل يا ماما اجيب شويه حاجات من الكافيتريا بتاعه المستشفى زمان عبير وخالوا جعانين وتعبانين وبالمرة  اجيب قهوة مضبوطه لخالو وشويه عصاير لينا .",
                "وفعلا أيه خدت بعضها ونزلت على تحت وراحت الكافيتريا واول لما دخلت راحت علشان تطلب شويه سندوتشات وقهوة مضبوطه وكمان شويه عصاير .",
                "وطلب منها العامل انها تستريح شويه على التربيزه عقبال لما يجهز لها الطلبات بتاعتها وفعلا ايه راحت على تربيزة قريبه فى انتظار الحاجه .",
                "دكتور حسام كان قاعد على تربيزة واول لما شاف أيه على بعد قاعده لوحدها ابتسم وراح لها وقال .. صباح الخير .. ويا ترى بتعملى ايه هنا لوحدك .",
                "أيه اتفاجأت بحسام واقف اودامها واتحرجت جدا ووشها احمر وقالت .. صباح النور يا دكتور حسام  .. انا كنت بجيب بس شويه حاجات للجماعه فوق اصل خالو لسه جاى من السفر .. وكان خد عبير اختى وراحوا يجيبوا شويه حاجات من البيت ورجعوا تانى على طول ..  المهم بابا اخباره ايه دلوقتى .. كنا حابين نطمن عليه .",
                "حسام بصلها وقال .. طيب هاتسيبينى واقف كتير كدة مفيش اتفضل.",
                "أيه بأحراج ردت وقالت .. لا طبعا اتفضل يا دكتور ..  وفعلا حسام شد كرسى وقعد .",
                "فتح الاسطى حسن عيونه بارهقاق وتعب وابتسم اول لما شاف ايه اودام عيونه .. وأيه مكنتش مصدقه نفسها انه اخيرا فتح عنيه ودموعها كانت نازله من كتر الفرحه وقالت .. بابا .. بابا حبيبى .",
                "وبسرعه مدت ايديها و رنت الجرس اللى جنب السرير بتاع باباها علشان الممرضه تيجى بسرعه وفعلا فى ثوانى الممرضه اول لما سمعت صوت الجرس كانت وصلت ليها وفتحت الباب ودخلت وطلبت من ايه انها تخرج علشان تستدعى بسرعه الدكتور حسام .",
                "أيه خرجت بهدوء وعيونها على باباها المبتسم ليها وهى مبتسمه وفرحانه انه اخيرا فاق من الغيبوبه.. واول لما خرجت شافت الدكتور حسام جاى على بعد بخطوات سريعه ومن غير ما يلتفت لأيه دخل على طول لاوضه الاسطى حسن علشان يطمن عليه .",
                "فضلت ايه واقفه على اعصابها وعاوزة حد يخرج ويطمنها لحد ما امها جت هى كمان لما حست ان أيه اتأخرت عليها وشافت القلق والتوتر اللى أيه كانت عليه وبخوف سألتها وقالت: خير يا أيه يا بنتى حصل حاجه ولا ايه؟ طمنينى يا حبيبتى ومالك مش على بعضك ليه ابوكى حصله حاجه.",
                "أيه بهدوء ردت وقالت: لا يا ماما اطمنى يا حبيبتى بابا بخير وفتح عيونه وابتسملى وضم ايدى وانا مسكاه .. بابا فاق يا ماما .. بابا هايرجع لينا تانى اخيرا .",
                "ام ايه مش مصدقه وفرحت جدا واول حاجه عملتها انها تشكر ربنا وتحمده انه استجاب لدعائهم وان اخيرا جوزها وعشره عمرها وحبيبها وابوا عيالها هايقوم بالسلامه ويرجع تانى ويكون فى وسطهم .",
                "وفضلوا كده لحد ما باب العنايه اتفتح وخرج دكتور حسام وهو مبتسم وفرحان وأيه جريت عليه وسألته وقالت .. خير يا دكتور طمنى بابا اخباره ايه فاااق صح قووول انه فاق .",
                "دكتور حسام بسعاده رد وقال .. واحده واحده عليا طيب .. ايوا فااااق يا ستى وهايبقى كويس باذن الله وحمد الله على سلامته.",
                "ام أيه قربت منه وهى فرحانه وبصتله وقالت .. الف شكر ليك يا دكتور ربنا يجازيك كل خير ويديك الصحه ويفرح قلبك زى ما فرحت قلوبنا كلنا .. ممكن ادخله واطمن عليه واشوفه بنفسى .",
                "دكتور حسام رد وقال .. اكيد طبعا تقدروا تشوفوه بس ياريت بلاش كلام كتير وما تتعبهوش معاكم ومش اكتر من دقيقه واحده متنسوش انه لسه تعبان ومش هايقدر يتكلم كتير اتفقنا وعيونه على أيه بابتسامه جذابه أيه حست بيها .",
                "أيه باحراج ردت وقالت .. اكيد طبعا يا دكتور حسام وشكرا ليك .. وبعدها حسام استأذن منهم وخد بعضه ورجع على الاستقبال زى ما كان .",
                "وبعدها دخلت أيه ومامتها بكل هدوء لاوضه الاسطى حسن اللى كان مفتح عيونه ومبتسم اول لما شافهم هما الاتنين .",
                "ايه جريت عليه ومسكت ايده وقالت بكل حب .. حمد الله على السلامة يا حبيبى .. اخيرا يا بابا فوقت وفرحتنا وحشتنا اوى يا حبيب قلبى .",
                "ام ايه قربت من الناحية التانيه وبصتله بكل حب وقالت .. حمد الله على السلامه يا عمرى قلقتنا عليك .",
                "الاسطى حسن من كتر التعب والوجع اللى كان حاسس بيه مش قادر يرد عليهم بالكلام ويادوبك بيبتسم وبيشاور بعيونه .",
                "بس للاسف الممرضه دخلت واستأذنتهم انهم يخرجوا علشان ما يتعبهوش اكتر من كده زى ما دكتور حسام طلب منهم .. وهما علشان خايفين عليه وعلى صحته ما حاولوش يقعدوا اكتر من كده وكفايه انهم اطمنوا عليه وابتسموله وخرجوا مع الممرضه وأيه طمنته وقالتله .. احنا هنا يا بابا جنبك فى اوضه لوحدنا اطمن ومش هانسيبك خالص فابتسم لها وشاور براسه انه مطمن .",
                "__________________________________",
                "عدى الوقت والنهار طلع وليل كانت نايمه على سريرها وفتحت عيونها اول لما حست بضوء النهار طلع وملى الاوضه كلها .. فقامت من السرير ودخلت الحمام علشان تتوضا وتجهز نفسها علشان تنزل مع زين الشركه زى ما طلب منها بالليل .",
                "الكل فى الفيلا كان بدأ يصحى واحد ورا التانى واولهم كالعادة كانت سميحه اللى كانت بتحب تصحى من بدرى مهما تكون سهرانه لوقت متأخر .. وكانت بتصحى اول واحدة علشان تبدأ تجهز وتطلب من دادة زينب كل اللى هاتحتاجه منها لليوم كله علشان تعمل حسابها من بدرى وتلحق تشترى كل الطلبات .",
                "سميحه كانت دخلت لزينب المطبخ وصبحت عليها وبلغتها بكل اللى هى عوزاه وخدت بعضها بعد كده وخرجت من المطبخ وراحت قعدت فى التيراس شويه تشم نسمه الهواء الجميله بتاعه الصبح .",
                "وهى قاعده جت سماح وصبحت عليها وهى ماسكه راسها وبتقول .. صباح الخير يا حبيبتى .. انتى هنا من بدرى ولا ايه .. ده انا قولت مفيش غيرى اللى صحى فى الفيلا .. الدنيا لسه هاديه على الصبح ولولا وجع راسى مكنتش صحيت من النوم النهارده .",
                "سميحه ابتسمت لها وردت الصباح وقالت الف سلامة عليكى ياسش حبيبتى كنتى قولتيلى وانا اخلى ميرفت تطلعلك بالفطار لحد فوق وعملتلك قهوتك كمان وتديكى برشام الصداع .",
                "سماح مفتحه عين ومغمضه عين من شده الصداع اللى هى حاسه بيه وقالت .. لا لا على ايه انا شويه كده وهافوق .. هو اكيد من كتر الهيصه والدوشه بتاعه امبارح هى اللى عملتلى صداع فظيع بالمنظر ده وشويه وهايروح لوحده .",
                "الاتنين اتفاجأوا بدخول ليل عليهم وهى مبتسه وبصتلهم وقالت .. صباح الخير",
                "وازى حضرتك يا سميحه هانم وازى حضرتك يا سماح هانم.",
                "سماح وسميحه ابتسموا ليها وردوا الصباح عليها .. وحمدوا ربنا انهم كويسين .. واستغربوا انها صاحيه من بدرى كده هى كمان .",
                "سميحه عيونها عليها وقالت .. صاحيه بدرى كدة ليه يا حبيبتى كنتى نمتى براحتك زمانك تعبتى امبارح معانا وكمان الدوشه اللى فضلت لوش الصبح دى اكيد معرفتيش تنامى منها كويس .",
                "ليل ردت وقالت .. لا الحمد لله نمت كويس وصحيت من شويه وصليت وجهزت نفسى كمان علشان هاروح الشركه مع الأستاذ زين زى ما طلب منى امبارح .",
                "ولسه ليل هاتكمل كلامها .. اتفاجأت بزين وهو بيقرب منهم وهو مبتسم نصف ابتسامه وقال .. صباح الخير .",
                "وبعدها قرب من والدته وباس رأسها .. وبص لخالتوا وقال ازيك يا موحه .. ومن غير ما يبص لى ليل قال .. ازيك يا ليل .",
                "ردوا عليه الصباح وشد كرسى وقعد وكل ده وليل لسه واقفه مكانها ما اتحركتش .",
                "ليل مدت ايديها لسميحه وايديتها العلبه اللى فيها الطقم الذهب اللى هى ادتهولها تلبسه امبارح فى الحفله وقالت .. اتفضلى حضرتك الطقم أهو ومتشكره جدا ليكى يا سميحه هانم .",
                "سميحه بكل حنيه وطيبه ردت وقالت .. ولو قولتلك ان الطقم ده بتاعك انتى واعتبريه هديه منى ليكى تقولى ايه .",
                "ليل ردت بخجل وقالت .. للاسف مش هاقدر اخده ده بتاع حضرتك انتى ولولا انك اصريتى انى البسه امبارح انا مكنتش هارضى خالص فياريت تتفضلى وتخديه واعذرينى .",
                "سماح ردت وقالت .. مفيهاش حاجه خالص يا بنتى وعيب يا حبيبتى متعمليش كده سميحه بدام قالتلك خديه ليكى يبقى تخديه .. اعتبريه يا ستى هديه بسيطه من ام لبنتها هاتقولى لا برضه يا ليل وتزعلى سميحه منك .",
                "كل اللى بيحصل ده تحت انظار زين اللى قاعد ومستمع لكل اللى بيحصل اودام عيونه ده وفجأه افتكر سلسله ليل اللى لقاها ساعه الحادثه ولحد دلوقتى هى معاه ونسى يديهالها .",
                "عيونه جت على ليل اللى كانت واقفه محرجه جدا من اللى بيحصل ده وبالذات اودام زين .. فازين بصلها اوى وهى استغربت وقال .. على فكرة يا ليل انا كنت لقيت سلسله فى عربيتى ليله الحادثه وتوقعت انها تخصك انتى لانى لقيتها على الكنبه من ورا مكان ما انتى كنتى نايمه فى العربيه ساعه ما ركبتك انا وعمر .",
                "ليل بتفكير ايه ده معقول انا افتكرتها ضاعت ساعه الحادثه وزعلت جدا عليها ومسألتش حد عليها .. وبفرحه حطت ايديها مكان ما بتكون موجوده السلسله فى رقبتها وقالت .. ايوا فعلا دى سلسلتى اكيد وقعت منى ساعه الحادثه دى من ريحه والدتى الله يرحمها .. بابا لبسهالى يوم ما ماما ماتت وقالى اوعى تقلعيها من رقبتك خالص يا حبيبتى دى من ريحه مامتك وهى كانت غاليه عليها اوى يا بنتى .",
                "ووعدته ساعتها ان عمرى ما هقلعها من قربتى خالص مع انى كنت صغيرة ساعتها وفعلا عمرى ما قلعتها خالص طول السنين دى .",
                "زين ابتسم ورد وقال طب كويس انى لقيتها وربنا يرحمها هاطلع اجيبهالك ثوانى وهانزل على طول .",
                "سميحه بكل طيبه وحنيه بصت لى ليل وقالت .. ربنا يرحمها زمانك مفتقداها يا ليل هى وباباكى اكيد .",
                "ليل بحزن ردت وقالت .. اوى اووووى يا سميحه هانم .. كان نفسى ماما بذات تكون معايا اوى فى سنى ده .. كان نفسى اتكلم معاها واحكى زى ما كل البنات بتعمل مع امهاتهم .. كان نفسى احكيلها كل شىء يخصنى وتقولى ده صح وده غلط .",
                "بس للاسف اتحرمت منها فى سن صغير اوى .",
                "وفضلوا بتكلموا شويه مع بعض .",
                "وعند زين اللى كان طلع على اوضته وفضل يدور على السلسله فى كل حته .. فى التسريحه وادراج الكوميدينوا وفى جيوب البدل بتاعته وللاسف نسى خالص هو حطها فين .. وافتكر ان آخر مرة كانت معاه حطها فى جيبه على اساس انه يديها لى ليل وهو بيزورها فى المستشفى .. بس بعد كده مش فاكر راحت فين للاسف ولا حتى فاكر كان لابس انهى بدله فى اليوم ده بالذات .",
                "فخد بعضه ونزل على تحت وراح لهم التراس وبص لى ليل بأسف وقال انا اسف جدا مش فاكر خالص انا شيلتها فين بس اكيد هلاقيها او هاسأل دادة زينب عليها ممكن تكون لقيتها وهى بتوضب الاوضه وشالتها فى اى مكان .",
                "سميحه ردت وقالت .. يا حبيبى سيب الموضوع ده عليا وانا هادور عليها بنفسى وان شاء الله هنلاقيها بدام هى غاليه اوى كده عند ليل وكمان من ريحه والدتها الله يرحمها .. وبصت لى ليل وقالت متقلقيش يا حبيبتى وان شاء الله هلاقيها ليكى .",
                "والمهم دلوقتى اتفضلى العلبه دى ومش عاوزة ولا كلمه .. اوعى تكسفينى تانى وترجعى حاجه انا ادتهالك بعد كده .",
                "ولسه ليل هاتعترض سميحه بصت لها بزعل وقالت .. انا قولت ايه .. ويالا اتفضلوا قوموا علشان نفطر كلنا مع بعض ويادوبك كانوا خارجين كلهم من التراس شافوا عمر وهو ماشى بيطوح ورايح عليهم وكأنه لسه نايم على نفسه .",
                "عمر بيفتح عيونه بالعافيه من كتر التعب والسهر وقال .. صبااااح الخير.",
                "سميحه ردت وقالت .. يا لهوى عليك يا عمر .. منظرك عامل كده ليه يا واد انت انت جيت من السرير على هنا على طول ولا ايه من غير ما تغير وتتشطف وتلبس هدوم عدله .",
                "سماح بتضحك على منظره وقالت .. يا شيخه ردى الصباح الاول وبعدين ابقى كلميه براحتك . وبصتله وقالت صباح الفل يا حبيب قلب خالتو .",
                "ليل بتضحك على منظره وعيونها جت فجأه على زين هو كمان وهو بيضحك واول لما لاحظ انها بتبص عليه كشر وقال .. يالا يا جماعه سيبكم من البنى ادم ده عاوزين نفطر ورانا شغل كتير .",
                "عمر فتح عيونه اوى واتصدام وقال ... عاااااااااا شغل كتير ايه وبتاع ايه انا اجازة النهارده ماليش دعوة .. مش كفايه التعب اللى شوفته امبارح بسببك وبسبب ضيوفك .",
                "سميحه بقلبها الطيب بصت لزين بترجى وقالت .. شغل ايه بس يا زين يا ابنى انت مش شايف الواد عامل ازاى من كتر التعب .. سيبه النهارده يستريح ومن بكرة هايكون قبلك فى الشركه .",
                "زين بصرامه رد وقال .. ماما لو سمحتى متدخليش بينى وبينه خالص وبالذات فى موضوع الشغل ده كلنا كنا سهرانين وقمنا عادى خالص ورايحن نشوف اللى ورانا وبعدين لازم يجى علشان ليل هى كمان نازله معانا الشركه علشان يعرفها هى هاتعمل ايه بالضبط معانا ويدربها .",
                "عمر فرح جدا اول لما عرف ان ليل نازله معاهم على الشركه ورد وقال .. ميت مرة يا سميحه اقولك متدخليش بينى وبين زين لامتى هافضل اقولك كده واصلا مين قالك انى تعبان انا اهو زى الحصان دقيقه بالضبط وهاطلع اخد احلى شور واغير وتلقونى اودام عينيكم .. وفعلا فى ثانيه كان عمر طالع على فوق زى الصاروووخ وراح على اوضته علشان يجهز نفسه وينزل على طول .",
                "سميحه بضحك ردت وقالت .. ماشى يا جذمه انا غلطانه فعلا انى بدافع عنك دقنى اهى لو ادخلتلك تانى فى اى شىء يا واطى .",
                "الكل ضحك على كلامها وراحوا قعدوا على السفرة علشان يفطروا وزين يا دوبك مد ايده وخد قطعه جبنه صغيرة على واحده توست و حطها فى بوقه ومد ايده وخد فنجان قهوته اللى متعود يشربه دايما مع الفطار .",
                "ليل استغربت جدا انه ما اكلش غير قطعه الجبنه الصغيرة والتوست وانه شرب قهوة على طول و تعتبر على الريق .",
                "وفجاه وهى بصاله ومركزه معاه اوى وهو بيشرب القهوة .. زين رفع وشه وعيونه جت عليها وهى بتبصله فابسرعه هربت من نظرته واتلخمت فى الاكل وحست بالاحراج .",
                "عمر كان خلص لبسه وجهز نفسه وخرج من اوضته وقابل شاهندا هى كمان وهى نازله وصبح عليها وعاكسها زى عاويده .. وهى اتكسفت ومتعرفش السبب ايه .. وهو لاحظ ده لاول مرة شاهندا تتكسف منه كده فمحبش يحرجها وراحوا قعدوا كلهم وفطروا مع الباقين وشاهندا صبحت عليهم .",
                "وشويه وخلصت ليل اللى تعتبر ما اكلش اى شىء غير حاجات بسيطه جدا وعمر كمان اكل فى السريع فابصلهم زين وقام وقف وقال .. لو خلصتوا يالا بينا على الشركه .",
                "سميحه ردت وقالت يا حبيبى سيبهم براحتهم بتستعجلهم ليه دول حتى لسه ما أكلوش عدل ومشربوش الشاى او القهوة بتاعتهم .",
                "عمر بيحط زتونه فى بوقه وقال .. لا يا ست الكل اذا كان عليا انا كدة أكلت وانتى يا ليل لو عاوزة تكملى اكل مفيش مانع اقعدى وكلى واحنا هانستناكى .",
                "ليل بخجل ردت وقالت .. لا انا شبعت الحمد لله ومستعده .",
                "زين بصلهم هما الاتنين وقال .. طيب اتفضلوا اودامى .",
                "وفعلا خرج عمر على بره ومعاه ليل ماشيه جنبه وهو عمال يهزر ويرغى معاها وزين كان خارج وراهم هايفرقع منهم هما الاتنين .",
                "لحد ما خرجوا عند العربيات بتاعتهم وعمر راح فتح عربيته وزين كمان فى نفس اللحظه والاثنين بصوا لى ليل وفى نفس واحد قالوا اتفضلى اركبى .",
                "ليل احتارت واتفاجأت واتحرجت تركب مع مين فيهم وعيونها بينهم هما الاتنين بس فى الاخر بصت لزين وقالت .. انا اسفه يا استاذ زين هاركب مع عمر .",
                "زين من غير ما ينطق ولا كلمه واحده بصلها وركب عربيته وقفل الباب وراه وطاااار بيها بأقصى سرعه .",
                "عمر اتفاجأه بسرعته دى وقال .. يا ابن المجنونه .. هو الواد ده اتجنن ولا ايه على الصبح .. اركبى اركبى يا بنتى .. ربنا يقوينى على العيله دى .",
                "ليل حست ان زين زعل علشان مركبتش معاه هو وخدت بعضها وركبت وهى ساكته مع عمر بس فى نفس الوقت فضلت تضحك على كلام عمر وطريقته وفضلوا يرغوا طول الطريق لحد ما وصلوا اودام باب الشركه وعمر فتح الباب بتاعه ونزل وقال .. اتفضلى يا لولو الشركة هاتنور بيكى يا قمر .",
                "ليل فتحت باب العربيه ونزلت واتفاجأت بمبنى ضخم وكبير جدا وفضلت تتفرج عليه بكل اعجاب .",
                "عمر لاحظ إعجابها ده وقال .. ايه الشركه عجبتك للدرجه دى .. افتكرى ابقى احطهالك فى شنطه وتخديها معاكى وانتى مروحه .",
                "ليل ضحكت وعمر شاور بايده ليها وقال .. اتفضلى معايا .",
                "_________________________________",
                "عمر اول لما دخل من باب الشركه الكل كان بيرحب بيه وبقى شخص تانى خالص وليه هيبه كده بين الموظفين ودى كانت احلى حاحه فى عمر .. ان الهزاز هزار والشغل شغل . وساعه الجد بيبقى شخص يعتمد عليه وليل لاحظت ده جدا وهى ماشيه جنبه لحد ما وصلوا لحد الاسانسير ودخلوا وطلعوا بيه على الدور التالت .",
                "عمر بهزار وهما فى الاسانسير بص لى ليل و قال وهو بيعدل فى لياقه قميصه ايه رايك انفع اكون حازم وجد مع الموظفين وليا هيبه كده ويخافوا منى ولا لا .",
                "ليل ضحكت وردت قالت .. يا عم والله انا صدقت انك كده فعلا واستغربت وقولت هو ده عمر معقول .. هو ده اللى مش بيبطل ضحك وهزار طول الوقت .. معقول بيتحول لشخص تانى خالص كده فى لحظه زى ........ ولسه هاتكمل وتقول زى زين بس سكتت .",
                "عمر بهزار رد وقال .. قولى قولى متتكسفيش زى اخوك زين .. فعلا زين ده ساعات تحسى انه إنسان عادى كده وبيهزر وبياخد ويدى مع الواحد وساعات لما يقفش اجارك الله محدش بيقدر عليه .. وخلى بالك انتى كده لسه مشفتيش زين وهو فى الشركه وبيتعامل مع الموظفين او فى موقع التصوير .. يا لهوووى بيكون فظييييع ومحدش يقدر يقول بم اودامه .",
                "ليل بدات تقلق واتصدمت وبصت لعمر وقالت .. روح يا شيخ ربنا يطمنك انت رعبتنى منه اكتر ما انا مرعوبه .",
                "نزلوا من الاسانسير وعمر خدها ووصلوا على مكتب زين وغمز للسكرتيرة وقالها صباح الفل يا قمر وهى ابتسمتله واحترمته علشان الضيفه اللى معاه وقالت .. اهلا استاذ عمر اتفضل وفتح الباب ودخل على طول هو وليل وقفل الباب وراه وزين كان واقف مديلهم ضهره واقف وعيونه مركزه على الشباك اللى فى اوضته جنب المكتب بتاعه وعمر راح قعد وقال .. نحن هنا وصلنا يا باشا .",
                "زين خد نفس طويييل ولف نفسه وعيونه على ليل اللى كانت لسه واقفه مكانها مقعدتش .",
                "وبصلها كتير وراح قعد على كرسيه وسند ضهره لورا على الكرسى وحط رجل على رجل وقال .. بصى يا ليل انا او عمر فى البيت حاجه وفى الشركه حاجه تانيه خالص يعنى تقولى مستر عمر ومستر زين وكل كلمه واى حركه هنا بحساب واهم حاجه تكون عندك هى شغلك وبس .. مفيش رغى وتلت وعجن او اى صداقه من اى نوع مع اى موظف هنا فى الشركه ولسه ليل هاتعترض على النقطه دى بذات بنرفزة وترد زين برق لها وقال اظن لسه مخلصتش كلامى وطول ما انا بتكلم متقطعيش كلامى مفهوم .. وكمل كلامه وقال اهم حاجه عندى النظام والدقه فى المواعيد وقام فاتح الدرج بتاعه ومد ايده ومسك علبه صغيره واداها لى ليل وقال اتفضلى .",
                "ليل باستغراب بصتله وقالت .. ايه ده ؟",
                "زين رد وقال ده موبيل جديد خليه معاكى اكيد هاتحتاجيه علشان الشغل وعمر هايبقى يجبلك خط فيه .",
                "ليل اعترضت وردت وقالت .. متشكرة جدا يا استاذ اقصد مستر زين مش هاقدر اقبله مم حضرتك ولما يبقى معايا فلوس هابقى اجيب لنفسى موبيل بفلوسى .",
                "زين قام من مكانه بعصبيه وحط ايده فى جيوبه ولف راح وقف اودامها وعينه فى عيونها وقال .. انا مش بدهولك هديه منى .. كل موظف هنا فى الشركه ليه موبيل بيخده غير موبيله الخاص .. ولما يبقى معاكى فلوس ابقى هاتى موبيل تانى خاص بيكى ده لو حبيتى .",
                "عمر قاعد ملتزم الصمت لانه عارف زين كويس جدا فى الشغل بس ليل صعبت عليه وحب انه يخرجهم من المشاحنات والتوتر اللى مالى الجو ده وقام وقف وقال .. ماشى يا زين انا هاخد ليل ووريها مكتبها الجديد عاوز اى شىء تانى منها .",
                "زين عيونه مركزه على عيون ليل لسه ورد على عمر وقال .. مش لما اشوف رد ليل الاول فى نظام الشغل هنا فى الشركه موافقه ولا مش موافقه ؟!",
                "ليل عيونها هربت من عيونه وبصت على عمر اللى كان بيحاول يخفف عنها بنظرات عيونه واخدت نفس كبير وبصت لزين وقالت موافقه .",
                "تقدروا تتفضلوا وفعلا عمر فتح الباب وخرج وليل خرجت وراه وقفلت الباب بعد ما خرجت وزين بكل عصبيه اول لنا الباب اتقفل وهما خرجوا ضغط على صاوبعه جامد",
                "وقال .. سامحينى يا ليل .",
                "انا عارف انك ملكيش ذنب فى اى حاجه حصلت معايا زمان .. بس ياريت تعذرينى وتسامحينى وتدينى فرصه اتغير واكون معاكى طول العمر .",
                "__________________________________",
                "فى المستشفى خال ايه كان وصل هو وعبير من السفر وراح لهم الاوضه وفرح جدا اول لما عرف منهم ان اخير الاسطى حسن فاق من الغيبوبه وابتسم لهم كمان وعرفهم .. وعبير اول لما عرفت كده فرحت اوى وكانت عاوزة تروح تشوفه بنفسها لكن ايه اعترضت هى ومامتها وقالت بلاش دلوقتى علشان دكتور حسام نبه علينا ما نتعبهوش فى الكلام والزيارات إللى كل شويه .",
                "خال ايه بصلهم وقال .. ياااااااه الواحد اطمن وفرح الحمد لله عليه .. وتعب السفر كله راح لما عرفت الخبر الحلو ده .. ربنا يخرجه بالسلامه ويرجع زى الاول ويروح البيت بقى .",
                "ايه كانت شايفه التعب اللى ظاهر على خالها فقامت وقفت وقالت .. اقعد يا خالى واستريح تعبت معانا الكام يوم دول ربنا ما يحرمنا منك يا حبيبى .. انا هانزل يا ماما اجيب شويه حاجات من الكافيتريا بتاعه المستشفى زمان عبير وخالوا جعانين وتعبانين وبالمرة اجيب قهوة مضبوطه لخالو وشويه عصاير لينا .",
                "وفعلا أيه خدت بعضها ونزلت على تحت وراحت الكافيتريا واول لما دخلت راحت علشان تطلب شويه سندوتشات وقهوة مضبوطه وكمان شويه عصاير .",
                "وطلب منها العامل انها تستريح شويه على التربيزه عقبال لما يجهز لها الطلبات بتاعتها وفعلا ايه راحت على تربيزة قريبه فى انتظار الحاجه .",
                "دكتور حسام كان قاعد على تربيزة واول لما شاف أيه على بعد قاعده لوحدها ابتسم وراح لها وقال .. صباح الخير .. ويا ترى بتعملى ايه هنا لوحدك .",
                "أيه اتفاجأت بحسام واقف اودامها واتحرجت جدا ووشها احمر وقالت .. صباح النور يا دكتور حسام .. انا كنت بجيب بس شويه حاجات للجماعه فوق اصل خالو لسه جاى من السفر .. وكان خد عبير اختى وراحوا يجيبوا شويه حاجات من البيت ورجعوا تانى على طول .. المهم بابا اخباره ايه دلوقتى .. كنا حابين نطمن عليه .",
                "حسام بصلها وقال .. طيب هاتسيبينى واقف كتير كدة مفيش اتفضل.",
                "أيه بأحراج ردت وقالت .. لا طبعا اتفضل يا دكتور .. وفعلا حسام شد كرسى وقعد .",
                "دكتور حسام كان قاعد على تربيزة واول لما شاف أيه على بعد قاعده لوحدها ابتسم وراح لها وقال .. صباح الخير .. ويا ترى بتعملى ايه هنا لوحدك .",
                "أيه اتفاجأت بحسام واقف اودامها واتحرجت جدا ووشها احمر وقالت .. صباح النور يا دكتور حسام .. انا كنت بجيب بس شويه حاجات للجماعه فوق اصل خالو لسه جاى من السفر .. وكان خد عبير اختى وراحوا يجيبوا شويه حاجات من البيت ورجعوا تانى على طول .. المهم بابا اخباره ايه دلوقتى .. كنا حابين نطمن عليه .",
                "حسام بصلها وقال .. طيب هاتسيبينى واقف كتير كدة مفيش اتفضل.",
                "أيه بأحراج ردت وقالت.. لا طبعا اتفضل يا دكتور .. وفعلا حسام شد كرسى وقعد .",
                "وبصلها وقال .. اطمنى يا ستى هو الحمد لله افضل كمان من امبارح ومع الوقت هايبقى افضل بكتير وساعه بالضبط وهايكون نازل اوضه عاديه عقبال ما المحلول اللى الممرضه ركبته ليه يكون خلص علشان يتغذى شويه عليه .. بس مش معنى كده انكم تتعبوه بالزياره كل شويه وتتكلموا معاه كتير وتجهدوه .. ياريت تخفوا شويه زيارتكم ليه لحد ما اقرر انه فعلا بقى كويس وساعتها تقعدوا وتتكلموا معاه براحتكم ولو عاوزين تلعبوا معاه كمان يا ستى مش هامنعكم .",
                "أيه وشها ابتسم وقالت .. مش للدرجه دى يا دكتور .. اهم حاجه عندى انه يقوم بالسلامه ويرجع معانا على البيت بقى لاننا زهقنا من المستشفى اوى .",
                "حسام بنظرة اعجاب ولوم فى نفس الوقت رد عليها وقال .. للدرجه دى زهقتوا مننا وعاوزين تمشوا وتسيبونا يا انسه أيه .",
                "أيه باحراج ردت وقالت.. لا طبعا انا اسفه ان حضرتك فهمت كلامى كده انا قصدى نرجع لحايتنا الطبيعيه .. ويرجع بابا فى وسطنا بضحكته الحلوة وطيبته وحنيته اللى على الكل والغريب قبل القريب .",
                "حسام بكل اعجاب بيها وبشخصيتها رد وقال .. ان شاء الله هايخرج بالسلامه .. المهم تسمحيلى اقولك أيه على طول من غير انسه انا مش بحب الالقاب دى .",
                "أيه ردت بخجل وقالت .. اكيد طبعا يا دكتور حسام.",
                "حسام ابتسم ورد وقال .. طيب يا ست أيه قوليلى بقى انتى أيه بالضبط؟ سورى اقصد خريجه ايه ؟! او بتدرسى ايه ؟!واحلامك ايه يعنى او طموحك ايه ؟؟",
                "أيه اتوترت جدا واتكسفت وحست انها فى اختبار ومش قادرة تجمع كلامها علشان ترد لحد ما جمعت نفسها ولسه أيه هاترد عليه وتبدأ تجاوب على اسئلته .. جت عبير بكل رخامه وهى متعصبه وعلى اخرها ووقفت جنب كرسى أيه وحطت ايديها فى وسطها وبصوت عالى شويه قالت لها .. انتى قاعده ترغى هنا يا هانم وسيبانا فوق قلقانين عليكى وكمان ميتين من الجوع .. فين السندوتشات وقهوة خالو اللى قولتى هانزل اجيبهم وارجع على طول وعيونها جت على دكتور حسام وقالت .. ولا نزلتى ترغى براحتك هنا ونسيتينا فوق .",
                "أيه اتكسفت جدا من طريقه عبير البايخه دى اودام حسام وقامت وقفت وبصت لحسام وقالت .. انا اسفه يا دكتور حسام .. عبير اصلها عصبيه شويه وساعات كتير بتبقى عامله زى الدبشه فى الكلام .. ارجوك تعذرنى وبعد اذنك هاروح اخد الحاجه زمانها خلصت واطلع لفوق .",
                "حسام ابتسم ورد وقال .. ولا يهمك مفيش مشكله اتفضلوا اطلعوا ولو عزتوا اى شىء انا موجود فى مكتبى .",
                "وفعلا أيه مدت ايديها ومسكت ايد عبير بكل غيظ وشدتها لدرجه ان عبير كانت هاتقع وعماله بتبرطم بالكلام وهى ماشيه وراحوا استلموا الحاجات اللى كانت أيه طلبتها وخدوا بعضهم وطلعوا على فوق .",
                "__________________________________",
                "عدى كذا ساعه وفى الشركه كانت ليل قاعده فى اوضه مكتب صغيرة قريبه من اوضه زين وعمر و بتخلص شويه حاجات عمر طلبها منها بعد ما قعد معاها شويه وعلمها نظام الشغل وكمان وراها كذا حاجه وهى بشطارتها وبذكأها فهمت على طول منه وعمر عجبه زكاءها ده جدا ومكنش متوقع انها بالذكاء ده .. وبدأت تنفذ لوحدها المطلوب منها على طول وعمر رجع مكتبه .",
                "واول لما خلصت كل المطلوب منها خدت بعضها وراحت اوضه عمر وخبطت على الباب خبطه بسيطه لحد ما هو سمح لها انها تدخل .",
                "واول لما دخلت عمر ابتسم لها وقالها وعيونه على الاوراق اللى فى ايديها اوعى تقولى انك لحقتى تخلصى كل اللى انا طلبته منك؟",
                "ليل بابتسامه جميله قربت من المكتب اللى هو قاعد عليه ومدت ايديها وحطت الاوراق كلها اللى معاها وضحكت وقالت .. انا فعلا خلصت كل اللى انت قولتلى عليه يا مستر عمر والأوراق كلها اهى جاهزة اودام حضرتك .",
                "عمر باستغراب رد وقال .. معقوله يا بنت الأيه يا قروبه .. لا بجد برافو عليكى يا لولو.. بس اوعى يكون فى حاجه فيهم غلط وتخلى سى زين يمسك علينا غلطه ويشلوحنى انا وانتى يا قطة .. وبلاش مستر عمر وحضرتك والرسميات بتاعتك دى بدام لوحدنا مع بعض .. المهم بجد مش عارف اقولك ايه غير .. برافووووو .",
                "وقام وقف وقالها تعالى ورايا وهى مستغربه وبصتله وقالت .. على فين قولى طيب ..",
                "عمر رد وقال .. قولت تعالى وهاتشوفى بنفسك يا ستى متخافيش مش هاخطفك .",
                "وخرجوا من المكتب بتاعه وراح على مكتب زين وفتح الباب على طول وزين كان قاعد بيخلص شويه أوراق اودامه واول لما شاف عمر ومعاه ليل ساب القلم من ايده وسند ضهره وقال .. كويس انك جيت دلوقتى كنت لسه هابعتلك .. المهم خير فى ايه ؟",
                "عمر قرب منه وحط كل الاوراق اللى ليل خلصتها اودامه على المكتب وقاله .. اتفضل يا سيدى .. كل الاوراق اللى انت طلبتها ليل خلصتها على طول زى الشاطرة .",
                "زين باستغراب بص للاوراق كلها وبعدها عيونه ركزت على ليل وقال .. عاوز تقنعنى ان ليل اللى لسه اول يوم ليها النهارده فى الشركه خلصت كل الاوراق بالسرعة دى استحاله طبعا واكيد كلها غلطات كتير وبالاسم انها خلصت وخلاص .",
                "ليل ماسكه نفسها بالعافيه وبدات ملامحها تتعصب وعمر لاحظ ده ولسه ليل هاترد على زين بكل عصبيه .. عمر مسك ايديها وكأنه بيقولها ما تتهورش وتهدى وتصبر وبص هو لزين وقاله .. الاوراق اودامك اهى راجع عليها بنفسك انت ولو لقيت اى غلطه ابقى قولى وحاسبنى .. وسلام بقى علشان ورايا شغل انا وليل .",
                "وفى ثانيه عمر كان واخد ليل وخرجوا من مكتب زين وقفلوا الباب وراهم .",
                "زين فضل باصص على كل الاوراق شويه وبعد كده خد نفس طويييل وبدا يراجع عليها هو بنفسه حوالى ساعه ونصف وهو بيراجع لحد ما خلصهم .. وكل الوقت ده مقدرش يلاقى اى غلطه واحده يمسكها على ليل .",
                "فابتسم وقال .. كنت متاكد انك زكيه جدا .. بس مش لدرجه الذكاء والنظام والترتيب ده كله فى الشغل .. واتنهد وقال سامحينى يا ليل ويارب ما تكرهينى بسبب معاملتى دى ليكى ويارب تصبرى عليا لحد ما ارجع لزين بتاع زمان اللى انا نفسى هو وحشنى .",
                "__________________________________",
                "يوسف بعد عيد ميلاد زين كان راح وصل شاهى للفيلا وشاهى اتحايلت عليه انه يبات عندهم وهو وافق علشان ميزعلهاش ودخل وسهر شويه تانى هو واخوه عاصى وفضلوا يتكلموا كتير مع بعض وبعدها طلع ينام فى اوضته .",
                "وصحى من نومه لما جاله تليفون من مدير اعماله بيفكره بميعاد التصوير فقفل معاه على طول ودخل على الحمام خد شور ونزل وشاف شاهى قاعده على السفره بتاكل فسلم عليها وقعد معاها وفطر هو كمان على السريع .",
                "شاهى لاحظت انه بياكل بسرعه فاضحكت بمياسه وبصتله وقالت .. براحه يا عم انت بتاكل بسرعه كده ليه .. على مهلك محدش هايشيل الاكل دلوقتى متخفش .",
                "يوسف رد وقال .. انا باكل على السريع يا لمضه لانى اتأخرت جدا على ميعاد التصوير ولولا مدير اعمالى اتصل عليا كنت فضلت نايم طول النهار .. ولو زين وصل قبلنا على التصوير بيعاملنا كأننا تلاميذ عنده فى المدرسه .. عاوز اول لما يوصل هو الكل يكون موجود ونبدا التصوير على طول .. الدقيقه او دقيقه ايه! الثانيه بتفرق معاه جدا فى شغله .",
                "شاهى بدلع ردت وقالت .. هو ده زين الجبالى يا عموووو .. وهو ده بالضبط اللى بيعمله معانا فى الكليه .. وقبل كدة طردنى من المدرج اودام الطلبه كلهم علشان دخلت بعده على طول .",
                "يوسف قام وقف وقال .. سلام بقى يا شوشو نبقى نكمل كلامنا مرة تانيه و اشوفك بعدين . عاوزة اى حاجه يا قمر ؟",
                "شاهى قامت بسرعه وابتسمت وبدأت تتدلع عليه ومسكت دراعه وبمحايله قالت .. خدنى معاك .",
                "يوسف رد وقال .. نععععم بتقولى ايه سياتك .",
                "شاهى بمياسه ردت وقالت .. وحياتى يا يويو خدنى معاك وحياتى وحياتى علشان خاطرى .. عاوزة اشوفكم وانتم بتصوروا الفيلم انت وزين .",
                "يوسف بغيظ رد وقال .. حبيبتى مش هاينفع انا مش رايح فسحه ولا سهرة فى كافيه ولا حتى عيد ميلاد زى امبارح .. يا شوشو انا رايح شغل يعنى تصوير .. يعنى زين الجبالى اللى شوفتيه امبارح .. مش هايكون هو اللى فى التصوير النهارده .",
                "شاهى ردت وقالت.. عارفه عارفه وخدنى معاك واوعدك مش هاعملك اى شىء يزعجكم او يحرجك يا عموووو وحياتى .",
                "يوسف نفخ جاااامد وبصلها بكل غيظ وقال .. امرى لله دقيقه واحده وتكونى لابسه ووقفه اودامى .. انزل من فوق الاقيكى اودام عيونى وغير كده هاخد بعضى وامشى لوحدى وابقى اضربى دماغك فى الحيط .. فاهمه .",
                "شاهى بكل فرحه فتحت ايديها الاتنين وحضنت يوسف جامد وفضلت تبوس فيه وهى بتقول .. فاهمه فاهمه يا عمووو ربنا يخليك ليا يا حبيبى وبسرعه جريت وطلعت على اوضتها علشان تجهز نفسها .",
                "يوسف ضحك وقال .. ااااه يا بكاشه انتى وبعدها خد بعضه و طلع هو كمان على اوضته علشان يجهز نفسه ويروحوا على موقع التصوير اللى كان هايبدا بعد العصر علشان كانوا عاوزين يصورا بعض المشاهد فى وقت الغروب ٠",
                "_________________________________",
                "عمر راح لزين مكتبه زى ما طلب من السكرتيرة انها تبلغه واول لما دخل عمر بصله وقال .. خير فى ايه وبعتلى ليه ؟!",
                "زين ابتسم وقال .. خلصت كل الاوراق يا سيدى وللاسف لقيتها كلها مضبوطه وبجد برافووو عليها انها قدرت تخلصهم كلهم فى المده دى وبالشطارة دى .",
                "عمر فرح جدا وبصله وقال .. طيب بتقول للاسف ليه وقعت قلبى يا عم انت .. علشان تعرف بس انها زكيه وشاطرة جدا ..",
                "وكمان علشان تبقى تصدقنى .. انا هاروح ابلغها بكده علشان تفرح لان زمانها قلقانه وحاطه ايديها على قلبها من البواخه بتاعتك ومعاملتك الرخمه ليها من ساعه لما جت والارهاب اللى سياتك بتعاملها بيه .",
                "بجد حرام عليك يا زين .. ليل بنت غلبانه جدا وفى حالها ويتيمه وملهاش حد خالص .",
                "ارجوك عاملها احسن من كده بدل ما تاخد بعضها وتمشى ومنعرفش عنها اى حاجه .",
                "زين خاف من كلمه تاخد بعضها وتمشى دى .. هو مش عاوز كده ابدا بالعكس هو عاوزها اودام عنيه على طول وفعلا هو زودها جدا معاها ولازم يتعامل افضل من كده معاها وزى ما عمر بيقول دى بنت يتيمه وملهاش حد .. ومش معقول يبقى هو والزمن عليها .",
                "عمر لاحظ ان زين سرحان وبصله وقال .. هااا",
                "روحت فين .. وبص فى ساعته وقال .. يالا علشان يادوبك نروح على ميعاد التصوير وفكر شويه وقال .. وأيه رايك ناخد ليل معانا اهى تغير جو وتشوف وجوه جديده وبالمرة كأنك بتكافئها على الشغل بتاعها اللى خلصته بالشطارة والسرعه دى .",
                "زين استغرب جدا موضوع ان ليل تروح موقع التصوير ده لانه مش عاوز يدخلها وسط المجال ده خالص وكمان علشان محدش يستغرب وجودها .",
                "عمر بغيظ بصله وقال .. متفكرش كتير ومتنساش انها بقت بتشتغل معانا ومحدش هايقدر يتكلم لوجودها او يستغربه وياعم انت اهى بالمرة تغير جو شويه وحرام يا زين .",
                "انا هاروح ابلغها بكده واخدها ونستناك تحت فى العربيه اودام الشركه تكون انت جهزت نفسك يالا سلااام .",
                "وخد بعضه ونزل من غير ما يدى لزين اى فرصه انه يوافق او يرفض وزين ابتسم على اللى اخوه بيعمله وبدا فعلا يجهز نفسه علشان ينزل هو كمان لان فعلا الوقت قذف .",
                "سميحه وسماح كانوا قاعدين بيتكلموا مع بعض وفى وسط الكلام افتكروا موضوع السلسله بتاعه ليل ولسه يا دوبك سميحه هاتنده على ام فتحى وتسألها سمعوا جرس الفيلا بيضرب وميرفت جت على طول من المطبخ علشان تشوف مين على الباب .",
                "وميرفت اول لما فتحت اتفاجأت بالحاج صفوان ومعاه الحاجه انعام وصلاح ابنه وكمان عدى وفهد احفاده .",
                "ميرفت بفرحه رحبت بيهم جدا وجريت بلغت سميحه وسماح بوصولهم .. و فرحوا جدا جدا وقاموا استقبلوهم بنفسهم .",
                "سميحه بكل فرحه فتحت ايديها الاتنين وبدأت تسلم وتحضن فى عمها الحاج صفوان اللى كان وحشها جدا وكمان مرات عمها الحاجه انعام حضنتها وسلمت عليها وسلمت على صلاح ابن عمها وحضنت عدى وفهد وسلمت عليهم هى وسماح .",
                "سميحه بفرحه بصتلهم وقالت .. يا اهلا يا اهلا يا حابيبى ايه المفاجأه الحلوة دى بجد فرحتونا جدا جدا يا عمى .",
                "الحاج صفوان رد وقال .. يا اهلا بيكى يا بتى .. اذيك انتى وسماح وازى عيالكم .. وحشتونا اوى وقولنا نيجى نطمن عليكم ونشوفكم بدام انتم مش عاوزين تيجوا وتشفونا وتقعدوا معانا زى زمان .",
                "سماح بفرحه ردت وقالت .. والله ابدا يا عمى .. انتم وحشتونا جدا وكنا هانيجى قريب واتفقت انا وسميحه على كده وكنا هانقضى كام يوم عندكم علشان وحشتنا اللمه الحلوة بتاعتكم ووحشتنا انت والحاجه انعام بالذات والله .",
                "الحاجه انعام ردت وقالت .. وانتم والله يا سماح يا بتى وحشتونا وقولنا بدام نزلنا القاهرة علشان نزور سيدنا الحسين لازم نيجى ونشوفكم زى ما وعدنا سميحه بكده آخر مرة كلمناها .",
                "سميحه ردت وقالت.. والله شرفتونا يا حاجه يادى النور يا عمى يا دى النور يا مرات عمى .",
                "وعيونها جت على صلاح وقالت .. كيفك يا صلاح اخبارك ايه يا ابن عمى وازى حسين وعصام وكمان الحريم كلهم وعيالكم والسرايه كلها .. كنتم جبتوهم معاكم وقضيتم كان يوم فى وسطنا .",
                "صلاح رد وقال .. بخير الحمد لله وبيسلموا عليكم كلهم والله .",
                "سماح بابتسامه وعيونها على عدى وفهد وقالت .. ازيك يا عدى انت وفهد اذيكم يا حابيبى وحشتونى يا عيال اوى ووحشنى هزاركم ومقالبكم مع الكل .. يا ترى بعد ما اتجوزتم عقلتم ولا لسه زى ما انتم مهفوفين فى دماغكم .",
                "لسه عدى هايرد عليها رد الحاج صفوان وقال .. اسكتى يا سماح يا بتى ده مطلعين عنينا دايما وشاور على عدى وقال الاهبل ده والاهطل ده كنت مفكر بعد ما اجوزهم هايعقلوا ويبطلوا البلاوى اللى بيعملوها دايما .. بس للاسف مبطلوش ولسه زى ما هما .",
                "عدى مش عاجبه كلام جده الحاج صفوان فابصله وقال .. والله يا جدى عقلنا وبطلنا البلاوى اللى بتقول عليها دى انت بس اللى مش عاوز تصدق .. وبعدين من ناحيه الهزار اكيد هافضل زى ما انا علشان اضحكم دايما .. وبعدين بزمتك .. بزمتك يا جدى انت تقدر تستغنى عنى وعن الواد فهد وعن الضحك اللى بصحكهولك .. اعترف اعترف اودام عمتى سميحه وعمتى سماح قاعدين اهووو .",
                "الحاج صفوان بضحك هو والحاجه انعام والكل كمان رد وقال .. الصراحه لا مقدرش استغنى عن هزارك وبعدين انا بهزر معاك يا واد انت وهو .. ربنا يباركلى فيكم كلكم .",
                "فهد بص لعمته سميحه وقال .. اومال عمر وزين فين يا عمتى لسه فى الشركه ولا ايه ؟؟",
                "سميحه ردت وقالت.. ايوا يا حبيب عمتك لسه فى الشغل متقلقش شويه وهاكلمهم يخلصوا على طول ويجوا يسلموا عليكم .",
                "شاهندا نازله من فوق واتفاجأت بكل الموجودين وفرحت جدا وجريت فى حضن جدها الحاج صفوان اللى فرح اول لما شافها وسلمت عليه وحضنته وباسته وقالت .. جدى حبيبى وحشتنى اوى يا روح قلبى .",
                "الحاج صفوان حضنها وضمها لصدره الحنين وقالها وانتى كمان يا قلب جدك وحشتين اوى اوى وبعدها سلمت على الحاجه انعام وخالها صلاح.",
                "وبعدها سلمت على عدى وفهد ورحبت بيهم جدا وفضلوا يهزروا وبتضحكوا مع بعض ويفتكروا لعبهم ومقالبهم اللى عمرهم ما هايقدروا ينسوها ابدا لما كانوا صغيرين .",
                "الحاجه انعام بصت لعدى وفهد وقالت .. بطلوا رغى شويه وروحوا حولوا الحاجات اللى فى شنطه العربيه بدل ما تبوظ .",
                "سميحه ردت وقالت .. تعبتى نفسك ليه بس يا حاجه انعام فى خير كتير .",
                "الحاجه انعام .. ولا تعب ولا حاجه با بتى دول شويه فاكهة من الجنينه وشويه طيور وفطير مشلتت وقشطه وعسل علشان حبايب قلبى زين وعمر والقمر بتاعتنا شاهندا .",
                "__________________________________",
                "وفى المستشفى الاسطى حسن كان راح على اوضه عاديه والكل كان فرحان بكده وراحوا شافوه واطمنوا عليه .",
                "كان نايم على سريره وايه وعبير جريوا عليه بكل حب وفضلوا يبوسوا فيه وهو اول لما شافهم فرح جدا وبصوت واطى جدا كله تعب وارهاق اوى قالهم .. ازيكم يا حبايب قلبى .",
                "أيه وعبير مقدروش يفسره كلامه اوى من كتر ما كان واطى .. وام ايه قربت منه وقالت حمد الله على سلامتك يا حبيبى والف بعد الشر عليك .. كنا هانتجنن عليك والله .",
                "خال أيه قرب منه وابتسم وقال .. حمد الله على سلامتك يا اخويا ربنا يقومك بالسلامه .",
                "وبعدين بلاش تتكلموا كتير اديكم شايفين اهو مش قادر يتكلم خالص .. ولا عاوزينه يتعب تانى انتى وهى وهى .",
                "والمهم انه بقى بخير وبلاش نتعبه سامعه يا أيه يا بنتى .. سامعه يا عبير .. ابوكم اهو بخير اطمنوا .",
                "أيه وعبير ابتسموا لابوهم وسكتوا خالص وسمعوا كلام خالهم .",
                "وفجاه الدكتور حسام جه ومعاه الممرضه واطمن على الاسطى حسن وبعدها طمنهم عليه .. ونظراته كلها كانت على أيه وده اللى امها خدت بالها منه .",
                "وقبل ما يخرج من الاوضه وقفت ام ايه معاه وشكرته على تعبه معاهم الكام يوم اللى فاتوا دول .",
                "وهو كالعاده رد عليها وقال .. ولا تعب ولا حاجه ده شغلى وربنا يطمنكم عليه ويخليه ليكم واستاذن وخرج وراح يلف على باقى المرضى بتوعه .",
                "ام ايه قربت من اخوها وقالت .. ما شاء الله عليه دكتور شاطر جدا ومحترم كمان وشكله كده ابن ناس .",
                "أيه ابتسمت وحاولت انها تدارى الابتسامه دى علشان محدش ياخد باله وبعدها رد خالها وقال .. فعلا انسان محترم ربنا يكرمه ويديله على اد نيته .",
                "__________________________________",
                "وفى فيلا كبيرة اوى كان فى ناس كتير وهيصه ودوشه .. ومهندسين صوت ومصورين والات كتير وكاميرات .. وكمان فنانين وعمال وكان التصوير فى الجنينه قريب من حمام السباحه .",
                "الابطال كانوا بيجهزوا نفسهم وبيخلصوا لبسهم ومكياجهم .",
                "والمصورين كانوا جهزوا كاميراتهم هما ومهندسين الصوت ويوسف كان قاعد على تربيزه هو وشاهى اللى كانت مبهورة بالمكان وبكل اللى بيحصل حواليها فى كل حته. والكل كان فى انتظار وصول المخرج زين الجبالى وعمر اخوه .",
                "عمر كان هو وليل فى عربيته وليل كانت فرحانه جدا انها هاتحضر حاجه زى كده ومش مصدقه نفسها وشويه ووصلوا للفيلا اللى فيها التصوير وركن عمر العربيه ووقف فى انتظار اخوه اللى كان وراهم بعربيته وركن هو كمان ونزلوا .",
                "عيون زين وليل اتقابلوا فى نظره غريبه هى حستها بس مقدرتش تفسرها .. هل هو فرحان لوجودها ومتحمس للشغل ولا هو متعصب وكأنه داخل على حرب .. نظره غريبه حاولت ليل تفسرها بس للاسف مقدرتش .",
                "عمر لاحظ سرحانها فقالت .. هااااا .. روحتى فين يالا يا بنتى هانتأخر وزمان الكل فى انتظارنا .",
                "ليل فاقت على صوت عمر وقالت .. معاك اهو يالا بينا .. وخدوا بعضهم هما التلاته ودخلوا والكل رحب بيهم .",
                "يوسف اتفاجأه بوجود ليل وفرح جدا وشاهى اتصدمت بوجودها وبدأت تاكل فى نفسها من كتر الغيظ .",
                "زين هو كمان اتفاجأه بشاهى واتعصب وبص ليوسف وقال .. شاهى بتعمل ايه هنا .. احنا فى مكان شغل يا يوسف مش بنهزر .",
                "يوسف رد وقال .. انا اسف والله يا زين وعارف انك مش بتحب اى حد بره المجموعه بتاعتنا يحضر التصوير .. بس اعمل ايه كان نفسها تيجى وتحضر معانا ومقدرتش اقولها لا.",
                "وعيونها ركزت على ليل وكأنه بيقول لزين ما انت جايب بنت معاك غريبه اهى وهاتحضر التصوير هى كمان .",
                "عمر عرف هو بيفكر ازاى وبص ليه وقال .. احب اعرفكم على الانسه ليل مديره مكتب زين اخويا ومن هنا ورايح هاتشوفوها كتير معانا .. المهم يالا بينا نبدا علشان ما نتأخرش اكتر من كده والشمس تغيب .",
                "وفعلا الكل بدأ يجهز نفسه وبدؤا التصوير والابطال بدأت تمثل وزين المشهد اللى مكنش بيعجبه بقى يعيده اكتر من مرة لحد ما يبقى كويس .",
                "ليل كانت مبهورة باللى بيحصل اودامها وبالذات زين وطريقته فى شغله .. وعيونها مكنتش بتنزل من عليه بكل اعجاب .",
                "زين كان كل فتره عيونه تيجى عليها ولاحظ ان عيونها مركزه عليه هو بالذات وكان فرحان بوجودها وبنظراتها ليه .",
                "بس للاسف كمان لاحظ نظرات الاعجاب اللى فى عيون يوسف ليها وبدا يتوتر وطلب استراحه ربع ساعه وبعدين يكملوا باقى المشاهد .",
                "شاهى كانت قاعده جنب عمها ومولعه من جواها من نظرات ليل وزين لبعضهم واتاكدت ان زين معجب بيها وشكله كمان بيحبها .",
                "يوسف بص لزين وقال .. فاكر البنت اللى سألتك عليها امبارح فى الحفله وقولتلك انها اكتشافك ولا ايه .",
                "زين فهم هو يقصد أيه بالضبط وبكل عصبيه قال .. اه فاكر كنت تقصد مين بقى ؟",
                "يوسف حس بعصبيه زين ورد وقال .. هى دى اللى كنت بسألك عليها ليل .",
                "زين اتعصب اكتر وبصله وقال .. اسمها انسه ليل وياريت متكلمنيش تانى عنها ليل خط أحمر يا يوسف وملهاش فى المجال بتاعنا ده خالص .. ولا اكتشاف ولا بتاع فاهمنى ومش عاوز اتكلم فى الموضوع ده تانى.",
                "يوسف اتوتر ورد وقال .. يا زين انت فاهمنى غلط انا اقصد .......",
                "وقبل ما يكمل كلامه زين وقف بعصبيه وبصله وقال .. قولتلك ليل خط احمر .",
                "يوسف سكت خالص وشاهى كانت متابعه الكلام كله اللى دار بينهم وكانت متغاظه جدا جدا وبصت لعمها وبهدوء قالت .. شكلها تخصه يا عمو سيبك منها .",
                "يوسف رد وقال .. استحاله طبعا زين مش بتاع الحاجات دى خالص .. بس هو فعلا فاهمنى غلط .",
                "شاهى ردت وقالت .. على كيفك انا نصحتك .",
                "وشويه وبدؤا تصوير المشاهد تانى وليل واقفه وفرحانه وعمر فرحان علشان هى فرحتها بس للاسف زين كان متعصب جدا وبدا يشخط ويزعق لكل اللى حواليه ويعيد فى المشاهد اكتر من مرة .",
                "لحد ما فجأه .....................",
                "حسن رد بصوت افضل من الاول وقال .. الحمد لله يا بنتى .. انا بخير المهم انتم عاملين ايه وطمنونى على ليل اخبارها ايه ظهرت ولا لسه .",
                "أيه ردت وقالت .. الحمد لله يا حبيبى احنا كويسين المهم انت .. وليل مسيرها تظهر متقلقش عليها انت عارف ان ليل عاقله وميتخفش عليها واكيد شويه كده وهاتظهر .",
                "الاسطى حسن بصلها وافتكر عنوان اهل ليل وخاف لا يكون ضاع وقال.. فين اللبس اللى كنت لابسه ساعه الحادثه .. عاوزه ضرورى فيه ورقه مهمه ومن كتر قلقه وخوفه ان الورقه تكون ضاعت كان عاوز يقوم من مكانه وووووووووو",
                "وفعلا قام ونزل من على السرير وشد حقنه المحلول اللى كانت متعلقه فى دراعه وللاسف دراعه بدأ ينزف دم كتير وطبعا من كتر التعب اللى هو كان فيه وقع من طوله وفقد الوعى .",
                "ايه بتصرخ ان حد يلحقهم وام أيه بعياط ورعب وخوف قالت .. حسن، حسن قوم يا ابو أيه .. اندهى دكتور حسام بسرعه يا أيه ابوكى هايضيع مننا .",
                "أيه بعياط وخوف قالت .. بابا .. باباااااا قوم با حبيبى وفى لحظه قامت أيه بسرعه من الارض ودموعها مغرقاها وفتحت الباب ولحسن الحظ خالها كان رجع من تحت واتصدم اول لما شافها بالمنظر ده وسألها وقال .. فى ايه يا بنتى ابوكى جراله حاجه ولا أيه .",
                "وبنظرات كلها خوف وحزن بصت لخالها وقالت .. بابا يا خالى .. بابا وقع من طوله على الارض وقبل ما أيه تكمل كلامها بسرعه دخل خالها على جوا لأخته ولحسن علشان يشوف ايه اللى بيحصل بالضبط وأيه خدت بعضها بسرعه وراحت لحسام مكتبه ولحسن حظها كان موجود واتفاجأه بأيه وهى بتفتح الباب عليه من غير استئذان وكانت منهاره وعماله تعيط جامد .. وبتقول .. الحقنى بسرعه يا دكتور حسام .",
                "حسام اتصدم من منظرها وقام بسرعه من على مكتبه وقرب منها وقال .. أيه .. مالك فى ايه .",
                "أيه بكل حزن ورعب ان ابوها يحصله حاجه ودموع ردت وقالت .. الحق بابا يا دكتور حسام .. بابا هايضيع مننا .",
                "حسام بسرعه ومن غير ما ينطق جرى على اوضه الاسطى حسن وأيه بتجرى وراه واول لما دخل اتصدم لما شافه مرمى على الارض بالمنظر ده وايده غرقانه دم فانزل لمستواه على الارض وطلب من خال ايه انه يساعده بسرعه علشان يرفاعوه من الارض وفعلا شالوه بشويش وحطوه على الارض وبعدها طلب منهم انهم يستنوه بره علشان يكشف عليه براحته وطلب من ايه انها تنده اى حد من التمريض بسرعه .",
                "وفعلا الكل خرج برة وأيه كانت ندهت الممرضات اللى جم بسرعه ودخلوا وقفلوا الباب وراهم .",
                "__________________________________",
                "الشباب كلها كانت سهرانه فى الجنينه مع بعضهم .. عدى وفهد وعمر وكمان زين و شاهندا وليل اللى كانت قاعده ومحرجه جدا .",
                "عمر بهزار بص لعدى وفهد وقال .. اخباركم ايه بعد الجواز يا رجاله .. اظن بطلتوا السرمحه واللف والدوران والسهر لوش الصبح اللى كنتم فيه قبل الجواز ؟",
                "عدى ضحك اوى ورد وقال .. نبطل ايه بس يا ابنى انت، انت عبيط وبعدين ده كلام برضه .. مفيش اى حاجه اتغيرت واحنا زى ما احنا ولا جواز هايهدنا ولا اى شىء هايوقفنا على اللى احنا بنحبه .. هو اه يعنى مش زى الاول بس برضه مقضينها براحتنا وحياتك وعلى طول جدك صفوان بيتخانق معانا بسبب كده .",
                "زين عيونه على ليل اللى كانت قاعده هاديه خالص ومش بتتكلم نهائى ورد على عدى وقال .. ليه كده بس يا عدى .. المفروض الواحد لما يتجوز يستقر ويبطل البلاوى كلها اللى كان بيعملها قبل الجواز .. وبعدين مراتك زمبها ايه لما تفضل سياتك بعيد عنها طول الليل مع اصحابك وهى سهرانه لوحدها تستناك .",
                "شاهندا بكل غيظ ردت وقالت .. زمبها انها عودته على كده .. لو من الاول عملت واقفه معاه ووقفته عند حده مكنش ساق فيها كده .. الست اللى فى ايديها ان جوزها يكون معاها دايما ومتسمحش ليه انه يسهر كل يوم لوش الصبح مع أصحابه بالمنظر ده وهى تفضل تاكل فى نفسها لوحدها .",
                "فهد رد وقال .. يا سلام يا ست شاهندا معنى كلامك ده انها هاتمنعه من اصحابه خالص ويفضل ليها هى لوحدها وشها فى وشه طول الليل .",
                "شاهندا ردت وقالت.. انا ما قولتش كده هو من حقه برضه انه يسهر ويشوف اثحابه بس مش كل يوم زى ما بتعمل انت وهو كده .. يعنى كفايه عليه مرة كل اسبوع يبقى مخصص لأصحابه وبس وهى باقى الاسبوع .",
                "عدى رد وقال .. يا سلام يا اختى .. أصحابه يوم واحد وانتم باقى الاسبوع كله يا مفتريه  روحى يا شاهندا يا بنت ام شاهندا الاهى ربنا يرزقك بواحد يفضل طول النهار والليل مع اصحابه وميعبركيش خالص ولا يشوف وشك كمان.",
                "عمر ضربه على قفاه وقال .. لم نفسك يا زفت انت وكلمنى انا مالكش دعوة بالموزة بتاعتى سيلها فى حالها انا مسمحلكش تتكلم معاها كده .",
                "عدى من وجع ضربه عمر على اقفاه مد ايده عليه ودعكه جامد وقال .. يلعن ابوا قفايا اللى غيظكم ده واللى مخلى اللى يسوى ومايسواش يضربه فى الراحه والجايه بالمنظر ده للدرجه دى قفايا عجبكم يا بشر .. وبعدين انت مالك اكلم شاهندا حلو ولا وحش انت مالك يا رخم تخصك فى حاجه ولا ايه يا عمووووورة .",
                "شاهندا اتكسفت جدا وعمر رد على عدى برخامه وقال .. تخصنى طبعا مش هاتبقى مراتى وام عيالى كمان .",
                "عدى بفرحه رد وقال .. الععععععععب والله ووقعت يا عمر يا ابن عمتى وهافرح (فيك) قصدى بيك قريب وتحس الاحساس اللى احنا فيه دلوقتى انا والواد فهد .",
                "الكل فضل يضحك جامد وشاهندا كانت مكسوفة جدا جدا وقالت .. تصدق انت عيل رخم انت وهو وحبت تهرب من نظراتهم ليها وقامت وقفت وقالت .. هاروح اجبلكم شويه عصاير وفاكهه .. حد عاوز حاجه تانى اجبهاله وانا جايه ؟",
                "ليل قامت وقفت وبصت لشاهندا وقالت .. ممكن اجى معاكى واساعدك ؟؟",
                "شاهندا اخيراا ابتسمت لى ليل وقالت .. اه طبها يالا بينا .. ولسه هايمشوا زين طلب منهم فنجان قهوة من غير ما يحدد الكلام لمين فيهم بالضبط .",
                "وفعلا دخلت البنات على المطبخ من باب الجنينه وبدؤا يجهزوا عصاير واطباق فاكهه وكمان حلويات وليل ابتسمت لشاهندا وقالت .. تسمحيلى انا اعمل القهوة بنفسى بدام دادة زينب وميرفت ناموا .",
                "شاهندا ردت وقال.. اكيد طبعا لانى اصلا ماليش خالص فى عمايل القهوة .. وكويس انك جيتى معايا بدام دادة زينب نامت هى وبنتها .",
                "ليل ابتسمت وردت وقالت .. طيب ايه رايك تعالى شوفينى وانا بعملها وبالمرة تعرفى تعمليها بعد كده لاى حد .",
                "شاهندا ابتسمت وفهمت ليل بتلمح لايه وردت وقالت .. ليل ممكن اعترفلك بحاجه وياريت تسامحينى عليها .",
                "ليل باستغراب ردت وقالت .. اكيد طبعا اتفضلى .",
                "شاهندا بتردد وخجل بصت لى ليل وقالت .. الصراحه يا ليل انا اول لما شوفتك استرخمتك اوى ومكنتش طيقاكى خالص ولكده كنت بتعامل معاكى برخامه .. بس بعد كده حسيت انك انسانه رقيقه جدا ومحترمه وندمت انى كنت بعاملك بالرخامه دى .. فياريت تسامحينى انى كنت بتعامل معاكى كده من غير ما اعرفك كويس .",
                "ليل فرحت جدا لكلام شاهندا وابتسمت وقالت .. متقوليش كده وده من حقك طبعا .. واحده اتفرضت عليكى مفاجأه وانتى متعرفيش عنها اى حاجه .. فكان ده رد فعلك تجاهى وانا يا ستى مسمحاكى واتمنى انك تكونى من هنا ورايح صحبتى .. انا معنديش اصحاب كتير غير واحده بس اسمها أيه وهايسعدنى انك تكونى صاحبتى التانيه .",
                "شاهندا ابتسمت وقالت .. انا يا ستى اللى معنديش اخوات خالص وهاعتبرك من اللحظه دى اختى وصحبتى .",
                "الاتنين فرحوا جدا ببعض وليل علمتها عمايل القهوة وخدوا صينيه كبيره عليها كل الاطباق والعصاير .. وليل كانت ماسكه صينيه تانيه عليها فنجان القهوة بتاع زين وخرجوا تانى للشباب بالحاجات دى كلها .",
                "ليل قربت من زين وقدمتله فنجان القهوة وشكرها وشرب اول بوق وعجبه جدا جدا .. اكتر كمان من اللى بيحب يشربه من ايد دادة زينب .. وحب يعرف مين بالضبط اللى عمله فوجه كلامه لشاهندا الاول وقال .. هى دادة زينب لسه صاحيه لدلوقتى وعملت القهوة بنفسها ولا ايه يا شاهندا .",
                "ليل خافت لا تكون القهوة مش عجباه فبصت للارض وبدات تفرك فى صوابع ايديها وزين لاحظ كده واتاكد انها هى اللى عملت فنجان القهوة .",
                "شاهندا ردت وقالت .. لا دادة زينب ايه بس دى نامت من زمان هى وميرفت .. دى ليل هى اللى عملت فنجان القهوة بنفسها واوعى تتريق عليه وتقول مش زى بتاع دادة زينب .",
                "عدى بهزار بص على ليل الكمشانه فى نفسها ورد وقال .. بقى بزمتكم وانا راضى زمتكم انت وهو هو وهى كمان .. فى واحده زى القمر كده وبجمال ده وهاتعمل فنجان قهوة وحش  طيب تعقلوها ازاى دى بزمتكم .",
                "زين بص لعدى بكل غيظ ورد وقال .. لم نفسك يا عدى وخلى الليله دى تعدى على خير بدل ما افكرك باللى كان بيحصلك زمان على يدى .",
                "عمر بهزار وعيونه على عدى اللى قلب زى الفرخه وقال .. لعبت فى عداد عمرك يا عدى يا ابن ام عدى .. اشرررررب .",
                "الكل فضل يضحك وليل من كسوفها قامت ووقفت واستأذنت علشان تاخد علاجها وتستريح شويه وتنام .",
                "وفعلا راحت على اوضتها .",
                "الشباب جالهم فكرة انهم يخرجوا ويكملوا سهرتهم بره ويلفوا بالعربيه شويه .",
                "وشاهندا ما صدقت عرفت كده واتحايلت عليهم انهم يخدوها معاهم وتلف شويه فى القاهرة .",
                "عمر وفهد كانوا رافضين فى الاول انها تروح معاهم علشان الوقت متأخر بس عدى كان فى صفها واقنعهم انها تروح معاهم.",
                "زين رفض انه يخرج وفضل سهران فى الجنينه لوحده شويه .",
                "الشباب راحوا استأذنوا من سميحه وسماح وصلاح اللى كانوا لسه سهرانين مع بعض جوا الفيلا بيتكلموا والكل وافق بس بشرط انهم يخلوا بالهم من شاهندا .",
                "الشباب خدت بعضها وطلعت على فوق علشان يغيروا لبسهم ويستعدوا للخروج وشويه بعد ما خلصوا خدوا عربيه عمر وطلعوا بيها على شارع التسعين فى التجمع الخامس .",
                "__________________________________",
                "وفى اوضه الاسطى حسن كان حسام كشف عليه واطمن كمان انه بخير وطلب من الممرضه انها تعلقله المحاليل تانى وتديله حقنه مهدئه ومنع الزيارة ليه لحد الصبح .",
                "وطلب منهم بعصبيه انهم بعد ما يخلصوا اللى هو كلبه منهم ينزلوله على المكتب بتاعه على طول .",
                "واول ما خرج من اوضه الاسطى حسن جريت عليه ايه وامها وسألوا على حالته .",
                "حسام رد وقال .. يا جماعه اطمنوا هو كويس وبخير ومش عاوزكم تقلقوا خالص .. وبعدين مش انا منبه عليكم تخفوا الزيارات شويه ومتتكلموش معاه كتير علشان ما ينفعلش بالمنظر ده كده .",
                "ايه اللى وصله للحاله والانفعال ده وكان عاوز يروح فين ؟",
                "أيه مقدرتش تنطق ولا تتكلم خالص وكانت مش مبطله عياط وده اللى كان مزعل حسام اوى عليها ومش قادر يعملها اى حاجه غير انه يطمنها على باباها .",
                "ام ايه مسحت دموعها وقالت.. كان عاوز اللبس بتاعه اللى كان لابسه ساعه الحادثه شكل فيه ورق مهم عاوزه وكان بيطمن كمان على واحده نعرفها عندنا فى البلد كانت مختفيه من فترة ومحدش يعرف عنها حاجه .. وهو علشان قلقان وخايف عليها انفعل بالمنظر ده لانه بيعتبرها زى بنته بالضبط .",
                "حسام رد وقال .. المهم حصل خير المرة دى وربنا سترها وان شاء الله ربنا يطمنه عليها وتظهر وتعرفوا مكانها .. اهم شىء مش عاوز انفعال تانى ليه بالمنظر ده علشان ضغطه عالى شويه .. وانا اديته حقنه دلوقتى هاتهديه وتريحه خالص وهايفضل نايم لحد الصبح .. خدوا بعضكم وروحوا على اوضتكم وناموا واستريحوا وملهاش لازمه خالص الوقفه دى .",
                "وعيونه على أيه وقال .. سمعانى يا أيه .. بابا ان شاء الله هايبقى كويس ملهاش لازمه خالص الدموع دى لو سمحتى .",
                "بعد اذنكم مطر اسيبكم دلوقتى وهانزل على تحت علشان عندى عمليه كبيرة بعد شويه ولازم استعدلها ولو احتجتكم لاى شىء بلغوا بيه الدكتور النبطشى وهو هايتصرف على طول .",
                "خال أيه شكره جدا هو وام أيه ودعوله بكل خير وبعدها خد بعضه ونزل بالاسانسير على اوضته .",
                "الممرضات كانوا خلصوا كل اللى طلبه الدكتور حسام لعم حسن وخدوا بعضهم وخرجوا على مكتب دكتور حسام ودخلوا وقفلوا الباب وراهم .",
                "حسام بكل عصبيه وهو قاعد على مكتبه بصلهم هما الاتنين وقال .. انا هاكتفى المرة دى بالانذار وبس .. المرة الجايه هاتكون برفدكم من المستشفى انتم الاتنين .",
                "يعنى ايه مريض يحصله كده وانتم مش معاه او قريبين من اوضته .. يعنى ايه يقع على الارض ويفقد الوعى ويسيح فى دمه بالمنظر ده ويشد الحقنه والمحاليل من ايده .. كنتى فين انتى وهى لما دخله زيارة وانا قايل مرة واحده فى اليوم وبس علشان حالته متدهورش وفجأه بكل غضب صوته علي وقال .. انطقوووووا .",
                "الممرضات اترعبوا من كلامه وواحده منهم اتأسف وقالت والله يا دكتور حسام انا كنت ملخومه مع دكتور ايمن فى الاوضه اللى جنبه مع الحاله الصعبه اللى فيها فغصب عنى والله يا دكتور .",
                "حسام عيونه على الممرضه التانيه وقال .. وانتى كنتى فين سياتك ؟",
                "الممرضه بكل خوف ردت وقالت .. اسفه والله يا دكتور كنت فى الحمام واول لما خلصت عرفت باللى حصل وكنت على طول عنده ومع حضرتك ومسمحتش لحد خالص من اهله انهم يدخلوله بدام سياتك امرت بكده .",
                "حسام قام وقف وقال .. اخر انذار ليكم انتم الاتنين .. اى حد فيكم ينشغل بأى مريض تانى او يدخل الحمام او جاله اى ظرف طارىء ينبه على باقى طقم التمريض انه يستلم بداله عقبال لما يرجع .. ارواح الناس امانه فى رقبتنا ومش هاسمح لاى حد منكم اننا نخسرها .. اتفضلى انتى وهى على شغلكم .",
                "وفعلا الممرضات اتأسفوا تانى للدكتور حسام وخدوا بعضهم ورجعوا على شغلهم وحسام بدأ يستعد ويجهز نفسه للعمليه الكبيرة اللى هايعملها .",
                "__________________________________",
                "ليل كانت فى اوضتها غيرت لبسها وخدت علاجها وصلت ركعتين لله ونامت على سريرها وبدأت تفتكر كل اللى حصل معاها طول اليوم ونظرات زين ليها وابتسمت لما شافت الخوف اللى فى عيونه عليها لما فاقت من الغرق .. وكمان افتكرت شاهى لما قربت منها وهما بيصوروا مشهد فى الفيلم وزين كان عمال يزعق لهم ومتعصب جدا وهى خافت عليه و كانت مندمجه جدا مع اللى بيحصل اودمها .. وشاهى ظهرت فجاه و جت جنبها وعملت نفسها انها بتدور على حاجه وقعت منها على الارض عبارة عن انسيال صغير وليل بدأت تدور معاها وفجاه شاهى عملت نفسها انها هاتقع وسندت على ليل لدرجه انها زقتها فى المايه .",
                "ليل باستغراب فكرت وقالت .. يا ترى هى كانت قاصده تزقنى فى المايه بالمنظر ده ولا هى فعلا كانت هاتقع وللاسف وغصب عنها مسكت فيها ووقعت فى المايه بالغلط .",
                "وعلشان ليل طيبه وعلى نيتها وصلت فى الاخر ان شاهى كانت هاتقع غصب عنها وهى بتدور هلى الانسيال ومسكت فيها بالغلط وهى اللى وقعت فى المايه بنفسها .",
                "وفجأه وهى بتفكر فى كده سمعت صوت خربطه فى الاوضه فاستغربت وقامت ونورت النور وعيونها بتدور فى كل مكان وكل ركن فى الاوضه واتفاجأت باللى بيجرى ناحيتها وجاى عليها .",
                "زين كان سهران لوحده فى الجنبنه بعد ما الشباب كلهم مشيوا وسبوه وفجاه وهو سرحان وباصص للقمر فى السماء سمع صوت صريخ جاى من ناحيه اوضه ليل .. فاتصدم وقام وقف وجرى بسرعه ناحيه الاوضه وليل يا دوبك كانت خرجت من اوضتها وراحت ناحيه الباب اللى على الجنينه وفتحته وخرجت وهى بتبص على الباب وهى بتجرى وباصه لورا من كتر خوفها .",
                "زين كان وصل و بكل رعب لما شافها بالمنظر ده بصلها وقال .. ليييييييييييل",
                "ليل اول لما شافت زين اودمها جريت عليه واترمت فى حضنه وكأنها لقت الامان اودامها .",
                "زين ضمها لحضنه اوى اووووى لدرجه انه كان عاوز يخبيها جوه ضلوعه ويدريها عن عيون الناس كلها .. وفضلوا على الوضع لده لكام دقيقه لحد ما فاقت ليل وحست بالوضع اللى هى فيه ده واتسكفت جدا وبعدت شويه عنه .",
                "زين بكل عشق الدنيا عيونه فى عيونها ومد ايده ورفع وشها لفوق وقال .. فى أيه ؟ وايه اللى خوفك بالمنظر ده لدرجه ان جسمك كله بيرجف بالمنظر ده ؟",
                "ليل بدأت تعيط وردت وقالت .. فى فأر كبير فى اوضتى كنت نايمه على السرير وسمعت صوت خربطه فى الاوضه ولما قمت ونورت النور جرى ناحيتى وانا علشان كده صرخت وجريت وخرجت من الاوضه .",
                "انا اسفه انى خضيتك بالمنظر ده .. اصل انا بترعب من الفيران وبخاف منهم جدا جدا .. انا اسفه مرة تانيه يا استاذ زين .",
                "زين ابتسم وخد نفس طوييييل وبص للسماء وبصلها وقال .. يعنى كل الرعب الى انتى فيه ده علشان شوفتى فأر .. اومال لو شوفتى تعبان هاتعملى ايه بس يا ليل .",
                "خليكى واقفه هنا وانا هادخل اشوف الاخ ده واموته .. اتفقنا .",
                "ليل بخوف قربت منه وغصب عنها مسكته من دراعه وقالت .. هاتسيبينى لوحدى هنا افرض خرج وجرى عليا اعمل ايه .",
                "زين ضحك اوى عليها وعلى منظرها وقال .. طيب باب المطبخ اهو روحى ادخلى جوا واقفلى الباب عليكى لحد ما اموته واجيلك يا ستى .",
                "ليل بخجل ردت وقالت.. لا خلاص انا هافضل هنا زى ما انا وانت ادخل الاوضه واقفل عليك الباب علشان ما يجريش عليا وانا هنا ولما تموته ابقى اخرج بعدها .",
                "زين ضحك وسابها ومشى ودخل وقفل الباب وراه وياب ليل لوحدها مرعوبه احد ما عدى ربع ساعه وفجاه سمعت الباب اتفتح وزين خارج وماسك الفأر من ديله وهو ميت واول لما شافت كده اتصدمت وجريت بسرعه من اودامه ودخلت الاوضه وقفلت الباب عليها من غير حتى ما تقول اى كلمه لزين .",
                "زين فضل يضحك اوى من قلبه عليها وعلى خوفها الطفولى ده وراح رمى الفأر فى صندوق الزبالة إللى اودام باب الفيلا وطلع على طول على اوضته وهو مبسوط وسعيد .",
                "ليل راحت نامت فى اوضتها وافتكرت نفسها وهى فى حضن زين وهو ضميمها لضلوعه اوى واتكسفت جدا جدا .. وحطت الخداديه على راسها على اساس انها تبطل تفكير فى اللى حصل .",
                "وزين كمان غير لبسه وراح على سريره وابتسم لما افتكر ليل وهى فى حضنه وحس برعشه جسمها ودقات قلبها وخوفها ورعبها بالمنظر ده من مجرد فار صغير .. وقال .. (مجنونه) وشد الخداديه وحطها على راسه علشان يبطل تفكير هو كمان ويروح فى النوم على طول .",
                "__________________________________",
                "طلع النهار والاسطى حسن كان فى اوضته وكان بدا يفوق وكانت الممرضه معاه بديله علاجه فبصلها بكل طيبه وقال .. لو سمحتى يا بنتى .. اللبس اللى كنت لابسه لما جيت هنا فين علشان فى حاجه محتجها اوى .",
                "الممرضه ابتسمت ليه وردت وقالت .. اللبس بتاعك يا عم حسن فى الدولاب الصغير اللى هناك ده حضرتك تحب اجبهولك لو محتاج منه حاجه .",
                "حسن باطمئنان رد وقال .. ربنا يطمنك يا بنتى ياريت لو سمحتى يا بنتى تجيبى البنطلون وتجبيلى منه المحفظه بتاعتى من الجيب اللى ورا .",
                "الممرضه ابتسمت وقالت .. بس كده عيونى ليك يا عم حسن .. وخدت بعضها وراحت ناحيه الدولاب وفتحته وطلعت البنطلون بتاعه اللى كان عليه دم كتير ناشف مكان الحادثه وجابت منه المحفظه زى ما عم حسن قالها بالضبط وادتهاله .",
                "حسن باهتمام عدل نفسه بشويش على السرير وقال بسم الله .. وفتح المحفظه وابتسم اول لما شاف الورقه اللىىفبها عنوان ليل موجوده خدها وفتحها علشان يتاكد انها هى .. وفعلا أتأكد وكانت الورقه فعلا .",
                "احتفظ بالورقه معاه وناول الممرضه البنطلون تانى علشان تحطه مكانه فى الدولاب وبعدها استاذنت وخرجت من الاوضه .",
                "واول لما خرجت قابلت أيه كانت موجوده وواقفه منتظراها تخرج علشان تطمن على باباها عامل ايه وكمان تستأذن انها تدخل تشوفه بنفسها .",
                "الممرضه طمنتها وسمحت لها انها تدخل تشوفه بدام هى لوحدها وأيه شكرتها وفتحت الباب ودخلت على طول .",
                "واول لما دخلت الاسطى حسن ابتسم لها وقال .. جيتى فى وقتك يا حبيبتى .",
                "أيه فرحت اوى لما شافت باباها مبتسم وبيتكلم كويس كده فقربت منه ومسكت ايده وباستها وقالت .. روح قلبى.. وحشتنى الابتسامه دى يا حبيبى .",
                "الاسطى حسن رد وقال .. وانتى كمان يا بكاشه وحشتينى.. المهم كويس انك جيتى لوحدك علشان عاوز اقولك على حاجه مهمه جدا واطلب منك طلب .",
                "أيه باستغراب ردت وقالت .. وانا تحت امرك يا حبيبى أومرنى وانا انفذ على طول .",
                "حسن بدأ يحكيلها على اهل ليل وعلى كل اللى عمله فى اسكندريه وكمان على العنوان اللى كان نازل القاهرة مخصوص علشانه وكان عاوز يوصله .. وطلب منها انها تروح العنوان ده واداها الورقه اللى فيها العنوان وانها تقابل سميحه هانم بنفسها وتقولها لازم تيجى وتشوفنى لان فى موضوع مهم جدا عاوز يبلغه ليها بخصوص اختها هدى وعبد الرحمن جوزها .",
                "أيه مكنتش مصدقه ولا متخيله كل اللى باباها قال عليه ده وبصت لباباها وقالت .. انت متاكد يا بابا من الكلام ده .. وان دول فعلا اهل ليل ؟؟؟",
                "حسن رد وقال .. ايوا يا بنتى هو ده كل اللى كنت مخبيه جوايا من سنين طويله ومتأكد منه وكان سر بينى وبين عبد الرحمن الله يرحمه مأمنى عليه انه لو مات احاول اوصل انا لاهل ليل وابلغهم وابلغها بكل شىء .",
                "المهم يا أيه تخدى العنوان ده وتروحى عليه وتقابلى سميحه هانم وتبلغيها باللى قولتهولك كله .. وتجبيها وتيجى على طول وانا هاقولها كل الحكايه وبالدليل اللى هاياكد ان ليل بنت اختهم هدى كمان .",
                "وفعلا أيه قامت وقفت وخدت العنوان من باباها وقالت .. طيب وماما هاقولها راحه فين لو سألتني .",
                "عم حسن بصلها بحيرة وقال .. هى فين دلوقتى.؟",
                "ايه ردت وقالت .. كانت سهرانه طول الليل وكلهم نايمين لسه فى الاوضه .",
                "حسن ابتسم وقال .. طب كويس روحى خدى شنطتك براحه من غير ما حد يحس بيكى واركبى تاكسى وروحى على العنوان ده وتعالى على طول يا حبيبتى وخلى بالك من نفسك .",
                "أيه قامت وقفت وباست راس باباها وخدت بعضها وراحت خدت شنتطها من غير ما اى حد يحس بيها ونزلت من المستشفى .",
                "__________________________________",
                "وعند زين فى الفيلا الكل كان صاحى تقريبا الا عدى وعمر وفهد وشاهندا لانهم رجعوا وش الصبح من بره .",
                "ليل كانت جهزت نفسها ولبست وراحت على الفيلا وسلمت على كل الموجودين .",
                "زين نزل من فوق هو كمان وابتسم اول لما عيونه جت على ليل وصبح على الكل ورحب بيهم .",
                "زين لسه واقف وسأل على عمر وسميحه بلغته انهم وصلوا وش الفجر ولسه كلهم نايمين .",
                "دادة زينب جت وبلغتهم ان الفطار جاهز زتلكل قام وراح على الفطار .",
                "وبعد ما خلصوا زين قام وقف واستاذن من الحاج صفوان ومن خاله صلاح انه مطر يمشى وهايروح على الشغل لان عنده اجتماع مهم جدا .",
                "ليل اول لما سمعت كده سابت الاكل من ايديها من غير ما تكمله وقامت وقفت وقالت .. انا جاهزة .",
                "سميحه بكل طيبه بصتلها وقالت .. يا بنتى انتى مأكلتيش حاجه لسه .. طيب زين ومتعود على كده انتى قومتى ليه .. عجبك كده يا سى زين اهى سابت الاكل وقامت اهى علشان يعجبك .",
                "زين رد وقال .. انا عملت ايه بس انتى عارفه اكلتى كويس .. اقعدى يا ليل كملى فطارك علشان ست ماما ما تتعصبش عليا كده .",
                "ليل ابتسمت وقالت انا اكلت والله ومش هاقدر اكل اكتر من كده .",
                "زين ابتسم وبص لوالدته وقال .. سامعه يا سميحه هانم ليل بتقول ايه .. وبدام كده يالا بينا على الشركه .. بعد اذنكم جميعا .",
                "وفعلا خرج زين هو وليل وركبوا عربيته وطول الطريق كانوا ساكتين وزين حاول يقطع الصمت ده وقال .. اخبار الفار ايه معاكى .. خلى بالك اهله مش هايسكته واكيد هايجوا ينتقموا منك .",
                "ليل اتصدمت وصدقت كلامه وقالت .. ايه ده بتتكلم بجد .",
                "زين فضل يضحك اوى وفضلوا كده لحد ما",
                "وصلوا اودام باب الشركه ونزلوا هما الاتنين ودخلوا على جوا .",
                "وزين راح مكتبه علشان يجهز نفسه للاجتماع وليل راحت مكتبها الصغير تخلص كل الاوراق المطلوبه منها .",
                "وبعد حوالى ساعتين يوسف كان وصل الشركه وراح لمكتب زين وسأل عليه و السكرتيرة بلغته انه فى اجتماع مهم فسكت شويه وبعدها سأل على مكتب ليل والسكرتيرة وصفته ليه فاشكرها .. وخد بعضه وراح على هناك على طول .",
                "وخبط ودخل وليل اتفاجات بيه واتوترت .",
                "ويوسف ابتسم لها وقال .. صباح الخير ممكن ادخل اطمن على الموظفه الجديده.",
                "ليل ابتسمت وردت وقالت .. صباح النور .. اتفضل .",
                "ولسه يوسف هايدخل ويقفل الباب وراه .. ليل وقفت بسرعه واعترضت وقالت .. خليه مفتوح لو سمحت .",
                "يوسف استغرب وراح قعد وقال .. اخبارك ايه دلوقتى يارب تكونى افضل بعد اللى حصل امبارح .",
                "ليل بتوتر وقلق لمجرد قاعدته معاها فى اوضتها لوحدهم ردت وقالت .. الحمد لله بخير .",
                "يوسف حس بالتوتر ده ومحبش يدايقها وقام وقف وطلع كارت من بتوعه وقال .. شكلك مشغوله وانا مستعجل .. ده الكارت بتاعى ولو عزتى اى حاجه فى أى وقت انا تحت امرك .. بعد اذنك .",
                "لسه ليل هاتمد ايديها وتديهوله وترفض انها تاخد الكارت بس للاسف وفى اللحظه دى بذات دخل زين من الباب وعيونه على ايد ليل والكارت اللى معاها وعيونه على نظرات يوسف ليها وبصلها بكل غضب وعيونه كأنها بطلع شرار ونظرات كتير غريبه وجعتها وخوفتها اوى .",
                "يوسف استغرب وراح قعد وقال .. اخبارك ايه دلوقتى يارب تكونى افضل بعد اللى حصل امبارح .",
                "ليل بتوتر وقلق لمجرد قاعدته معاها فى اوضتها لوحدهم ردت وقالت .. الحمد لله بخير .",
                "يوسف حس بالتوتر ده ومحبش يدايقها وقام وقف وطلع كارت من بتوعه وقال .. شكلك مشغوله وانا مستعجل .. ده الكارت بتاعى ولو عزتى اى حاجه فى أى وقت انا تحت امرك .. بعد اذنك .",
                "لسه ليل هاتمد ايديها وتديهوله وترفض انها تاخد الكارت بس للاسف وفى اللحظه دى بذات دخل زين من الباب وعيونه على ايد ليل والكارت اللى معاها وعيونه على نظرات يوسف ليها وبصلها بكل غضب وعيونه كأنها بطلع شرار ونظرات كتير غريبه وجعتها وخوفتها اوى .",
                "زين بكل جديه وحزم بص ليوسف وقال .. ممكن اعرف ايه اللى بيحصل هنا بالضبط .",
                "ليل لسه هاتتكلم وتقول اللى حصل بالضبط زين بصلها بعصبيه وقال .. انتى تسكتى خاااالص وحسابك معايا بعدين .",
                "وبص ليوسف وقال .. انت بتعمل ايه هنا السكرتيرة بلغتنى انك موجود فى الشركه وسألت عليا .",
                "يوسف مستغرب طريقه كلام زين جدا ورد فعله لمجرد انه كان قاعد مع ليل فى مكتبها بكل أدب واحترام .. فارد عليه وقال .. انا فعلا سألت عليك ولما السكرتيرة بلغتنى انك فى اجتماع قولت بالمرة وانا هنا اسأل على ليل واشوف اخبارها ايه بعد اللى حصل معاها امبارح لما وقعت فى البيسين .",
                "زين بكل عصبيه حط ايده فى جيوبه وبصله وقال .. وسياتك اطمنت على الهانم وعرفت انها كويسه ولا لسه عاوز تطمن اكتر.",
                "ليل اتوجعت اوى من كلام زين و نظراته اللى بتحرقها اوى دى ولسه هاتدافع عن نفسها فقالت .. يا زين ارجوك اسمعنى انا ..........",
                "زين بأعلى صوته وقمه غضبه قبل ما ليل تكمل كلامها رد وقال .. انا اسمى مستر زين .. انتى نسيتى نفسك ولا ايه، وبعدها",
                "زين خد نفس طويل وبص ليوسف وقال ..",
                "اتفضل معايا على المكتب وخرج على طول من غير ما يحس او يشوف هو عمل ايه فى ليل وازاى جرحها جرح عمره ما هايقدر يداويه طول حياته مهما عمل.",
                "زين بعد ما خرج .. يوسف قرب منها قبل ما يروح وراه واعتذر لها وقال .. انا اسف يا انسه ليل على كل اللى حصل ده .. والله ما كنت اقصد ان الموضوع يوصل لكده خالص .. وزين فهم غلط وانا اللى حطيتك فى موقف زى ده ارجوكى تسامحينى .. وخرج يوسف على طول وراح ورا زين على مكتبه .",
                "واول لما دخل شاف زين رايح جاى فى المكتب وكأنه زى النمر الهايج فى القفص وبكل عصبيه وغضب بصله زين وقال .. ممكن افهم انت عاوز ايه بالضبط من ليل، وعمال تلف وتدور حواليها ليه من ساعه ما شفتها فى الحفله.",
                "يوسف لسه هايرد ويدافع عن نفسه زين بعصبيه وصوت عالى اوى سمع كل الموظفين بره فى مكاتبهم بصله وقال انا لسه مخلصتش كلامى ياااا يووووسف .. انا قولتلك ابعد عن ليل .. ليل بالنسبالك خط احمر ومتحاولش تتعداه او تكلمها نهائى .. هنا او فى اى مكان بره .",
                "يوسف بعصبيه رد وقال .. وانا معملتش حاجه لكل العصبيه والحاله اللى انت فيها دى يا زين .. انا لما جيت الشركه ولقيتك فى الاجتماع قولت ادخل اطمن على ليل ولما لقيتها محرجه ومتوترة انى قاعد معاها فى مكتبها لوحدنا احترمت ده جدا منها وقومت على طول واتحججت انى مستعجل علشان محرجهاش اكتر من كده .",
                "ليل انسانه محترمه جدا ومؤدبه وما ينفعش تتكلم معاها بالمنظر ده خالص يا زين .. هى معملتش اى حاجه علشان تتعامل معاها بالمنظر ده .",
                "زين بعصبيه وصوت عالى بصله وقال .. وانت سياتك بقى اللى هاتعلمنى اتعامل مع موظفين الشركه بتاعتى ازاى .. وبعدين كارت ايه اللى سياتك ادتهولها وهى سمحت لنفسها وخدته من ايدك .",
                "ده لو زى ما انت بتقول انها محترمه ومؤدبه ومفيش زيها .",
                "يوسف خد نفس طويل اوى ووقف اودام زين على طول وش لوش وعيونهم فى عيون بعض وقال .. زين اعترف انك بتحب ليل وبتغير عليها منى وعلشان كده انت متعصب ومش طايق نفسك بالمنظر ده .. ومش عاوز اى حد يقرب منها .",
                "زين اتفاجأه بكلام يوسف وحاول يهرب منه فاضحك ضحكه كلها سخريه واستهزاق وبصوت عالى اوى قال .. ليل مين دى اللى احبها يا يوسف .. ليل دى انا جايبها من الشارع .. جبتها فى بيتى وعيشتها مع عيلتى وكمان جيبتها هنا فى شركتى علشان بس تاكل عيش مش اكتر.",
                "انا وقت ما هاحب واحده وارتبط بيها هاتكون من وسطنا اللى عايشين فيه ده واحده من مستوايا الاجتماعى وكمان العلمى ومن عيله كبيرة ليها وزنها فى البلد .. مش من واحده الله اعلم هى مين ولا بنت مين ولا عيلتها ايه .",
                "للاسف ليل كانت سامعه كل كلمه نطق بيها زين وحست وكأن خنجر انغرز جوا قلبها واتصدمت وعيونها اتملت دموووووووووع .",
                "والسكرتيرة حاولت تهديها وتقعدها لكن للاسف ليل خدت بعضها بسرعه ودخلت مكتبها وخدت شنطتها من على المكتب وسابت الموبيل اللى زين كان اداهولها ولسه هاتمشى وتخرج من الاوضه عيونها جت على الكارت اللى يوسف كان مديهولها فامدت ايديها وخدته وحطته فى الشنطه وخرجت على طول من المكتب لااااا من الشركه كلها .",
                "يوسف بص لزين اوى وقال .. يا زين انا مش صغير انا واحد لف العالم ده كله واقدر أقرأ الشخص اللى اودامى كويس اوى ومن نظره عيونه .",
                "انا شايف حبك وغيرتك لى ليل فى عيونك وطريقه كلامك وفى حالتك اللى انت عليها دى دلوقتى .. وكمان شوفتها فى عيونك لما خرجتها من البيسين وهى غرقانه وساعتها شوفت كنت خايف عليها اد ايه .. ليه تعمل معاها كده و تضيعها من ايديك بالشكل ده .. ليل بنت محترمه جدا واللى زيها قليل اوى فى الزمن بتاعنا ده يا زين .. ليه تقول عليها كلام يوجعها ويجرحها بالمنظر ده .",
                "زين بدأ يهدا نوعا ما وراح قعد على مكتبه وحط ايده على راسه وشويه بص ليوسف وقال .. يوسف انا اسف انى اتعصبت عليك بس ممكن تسيبنى لوحدى شويه .. محتاج اقعد مع نفسى ولوحدى .",
                "يوسف ابتسم ورد عليه وقال .. وانا حاسس باللى جواك وهاسيبك لوحدك وياريت تكون افضل وتروح عند ليل مكتبها وتقولها كلمتين حلوين زمانها زعلانه .",
                "زين ابتسم بحزن ورد وقال .. ان شاء الله .",
                "ويوسف سابه وخرج من المكتب وخد بعضه ونزل على طول وخرج من الشركه خالص وركب عربيته ومشى .",
                "__________________________________",
                "أيه كانت خرجت من المستشفى ووقفت تاكسى وقالتله على العنوان اللى فى الورقه وبعد حوالى ساعه كان التاكسى واقف بأيه اودام بوابه الفيلا بتاعه زين .",
                "نزلت أيه بعد ما حاسبته وقفلت الباب وراها والتاكسى مشى وفضلت أيه تتأمل الفيلا من بره لحد ما لمحت زرار فرنت جرس الباب وشويه والبواب جه وفتح الباب وبصلها باستغراب وقال .. حضرتك عاوزة مين هنا !!",
                "أيه ابتسمت وردت وقالت .. ممكن اقابل سميحه هانم لو سمحت .",
                "البواب باستغراب رد وقال .. اقولها مين حضرتك!!",
                "أيه ردت وقالت.. قولها أيه .. البواب رد وقال .. تمام يا افندم لحظة واحده وهابلغ الست سميحه هانم .",
                "وفعلا فضلت واقفه على الباب لحد ما البواب دخل الفيلا من جوا وبلغ سميحه ان فى واحده اسمها أيه عوزاها بره على البوابه .",
                "سميحه باستغراب ردت وقالت .. مين أيه دى انا معرفش حد بالاسم ده خالص .. على العموم خليها تدخل.",
                "سماح باستغراب بصت لاختها وقالت .. يا ترى مين ايه دى .",
                "صلاح كان خد الحاج صفوان والحاجه انعام وراحوا يزوروا سيدنا الحسين والسيده زينب والسيده عائشه .. والشباب كانوا يا دوبك لسه صاحين من النوم كلهم بعد السهرة الطويله اللى قضوها مع بعض .. عدى وعمر وفهد وكمان شاهندا كانوا صحيوا وقاعدين على السفره بيفطروا مع بعض .",
                "البواب كان راح عند الباب وسمح لأيه بالدخول وبلغها ان سميحه هانم فى انتظارها ودخلت أيه على طول وهى متوترة نوعا ما .",
                "أيه اول لما دخلت سميحه وقفت وقابلتها ورحبت بيها وطلبت منها انها تقعد .",
                "أيه كانت محرجه جدا ومش عارفه تبدا كلامها منين بالضبط .. ولاحظت نظرات سماح وسميحه ليها .",
                "أيه ابتسمت وبصت لسميحه وقالت .. ممكن اتكلم مع حضرتك على انفراد لو سمحتى يا سميحه هانم .",
                "سميحه باستغراب بصت لسماح وقالت .. مفيش حد غريب دى اختى يا بنتى واتكلمى براحتك فى ايه بالضبط .. محتاجه اى شىء انا تحت امرك .",
                "وندهت على دادة زينب علشان تجبلها حاجه تشربها .",
                "أيه رفضت وقالت ملوش لزوم و حاولت تجمع كلامها وتقوى نفسها وبصت لسميحه وقالت .. انا جايه هنا بخصوص اخت حضرتك هدى وعبد الرحمن .",
                "سميحه اتفاجأت واتصدمت هى وسماح من الاسماء اللى بتقولها أيه لدرجه ان سميحه اول لما سمعت اسم هدى اختها وعبد الرحمن  قالت.. بتقولى هدى .. هدى اختى",
                "وفى ثانيه فقدت الوعى واغمى عليها وسماح صرخت والشباب كلها جت من على السفرة لما سمعوا الصرخه بتاعه سماح واتجمعوا عليها كلهم .",
                "عمر بكل رعب بص شاف مامته مغمى عليها جرى وقرب منها وحاول يكلمها وقال .. ماما ماااما .. مامااااا فوقى يا حبيبتى علشان خاطرى .",
                "بس للاسف مش بترد عليه وبص لخالته وقال .. فى ايه وماما مالها يا خالتو .. وفضل يتلفت حواليه وقال هاتى مايه بسرعه يا شاهندا ارجوكى .",
                "سماح بكل خوف بصت لسميحه وقالت .. اختى سميحه فوقى يا حبيبتى .. فوقى يا قلبى .",
                "وبصت لعدى وقالت .. اطلع يا عدى بسرعه هات اى ازازة برفان من أى اوضه فوق علشان نفوقها ورجعت بصت لختها وقالت",
                "سميحه .. سميحه فوقى يا روح قلبى .",
                "عمر بص لأيه باستغراب وقال .. انتى مين ؟ وقولتلها أيه بالضبط وصلها لكده ولا عملتلها ايه انتى مين اصلا ودخلتى هنا ازاى انطقى.",
                "سماح ردت وقالت .. هى ملهاش ذنب يا عمر دى مهما كان ضيفه فى بيتك يا ابنى عيب ما يصحش تكلمها كده .",
                "أيه بخوف ردت وقالت .. والله ما عملت حاجه خالص وانا اسفه على القلق ده كله بعد اذنكم انا هاقوم امشى .",
                "سميحه كانت بدأت تفوق وتفتح عيونها وسمعت أيه وهى بتقول انها هاتمشى فشاورت عليها وقالت .. استنى يا بنتى ما تمشيش انا عوزاكى .",
                "عمر برعب بصلها وقال .. ماما انتى كويسه فيكى حاجه تحبى اوديكى المستشفى .",
                "سميحه قامت وعدلت نفسها بالعافيه وسماح ناولتها كوبايه المايه وشربت براحه وبصت لايه وابتسمت وقالت .. تعالى يا بنتى متخافيش انا كويسه متقلقيش انا بس تلاقى ضغطى وطى شويه اول ما .",
                "وبصت لايه وقالت تعالى يا أيه وقوليلى يا حبيبتى تعرفى هدى وعبد الرحمن منين ومين قالك عليهم وعلى عنوانى هنا .",
                "الشباب استغربوا كلام سميحه وقعدوا كلهم وعيونهم مركزة على أيه اللى كانت قاعده منكمشه فى نفسها من اللى حصل لسميحه وقالت .. انا أيه و............... بدات تحكى ليهم كل اللى عرفته من ابوها بس مش كل الحكايه بالضبط لان السر الكبير عند الاسطى حسن علشان كده طلب من أيه ان سميحه تروحله المستشفى وهو هايبلغها بنفسه بكل حاجه هو يعرفها وقالتلهم ان باباها كان جاى هنا من كام يوم بس حصله حادثه كبيرة ودخل فى غيبوبه .",
                "سميحه اول لما سمعت اسم ليل اتصدمت وبصت لسماح اللى كانت هى كمان مذهوله اول لما سمعت اسم ليل .",
                "سميحه باستغراب بصت لسماح وقالت .. مش معقوووول .. مش معقول يكون تشابه اسماء للدرجه دى .. ومش معقول يكون تشابه فى الشكل كمان بالمنظر ده .. معقول يا سماح معقول ليل اللى معانا هنا فى الفيلا تكون ليل بنت هدى اختى طيب ازاى وهدى ماتت من سنين طويله وانتحرت وغرقت فى البحر وعبد الرحمن كمان اختفى من قبلها ومنعرفش عنه اى شىء بعدها .. ازاى يا سماح قوليلى قوليلى انا هاتجنن خلاص .",
                "عمر باستغراب رد وقال.. وليه متكنش كل دى كدبه وحكايه كده او نصبايه علشان يخدوا فلوس مش اكتر او أى حاجه .",
                "ايه اتصدمت من كلام عمر وقامت وقفت وقالت .. ارجوك لو سمحت انا مش هاسمحلك تقول حاجه زى كده وعلى العموم انا ماشيه واعتبروا انى مجتش ولا قولتلكم اى شىء .",
                "سماح قامت وقفت وقالت .. قومى يا سميحه تعالى نروح لباباها المستشفى زى ما هو طلب وساعتها هو اللى هايجاوب على كل الاسئله دى .. ويقولنا هو يعرف ايه بالضبط .. ومين عرفه الحكايه دى .",
                "عمر .. قومى يا ماما وانا هاوصلكم وبص لايه وقال .. تعرفى عنوان المستشفى اللى فيها باباكى او اسمها يا انسه أيه ؟؟",
                "أيه ردت وقالت اه عارفه اسمها .. اسمها مستشفى الدكتور حسام عز الدين .",
                "الكل اتصدم مرة تانيه لما عرفوا اسم المستشفى لانهم عارفين ان دى مستشفى الدكتور حسام صاحب زين .",
                "سميحه باستغراب بصت لايه وقالت .. مستشفى دكتور حسام اللى فى 6 اكتوبر .",
                "أيه ردت وقالت .. اه فعلا هو حضرتك تعرفيها ولا ايه ؟؟",
                "سميحه قامت وقفت وقالت لسماح وعمر يالا بينا ونكمل كلامنا واحنا فى الطريق .. عدى وفهد خلوا بالكم من شاهندا ومحدش يبلغ زين باى حاجه لحد ما نعرف الحكايه ايه كلها بالضبط وفعلا خدوا بعضهم هما الاربعه وراحوا ركبوا عربيه عمر وطلعوا بيها على طول .",
                "__________________________________",
                "زين كان لسه فى الشركه وقاعد فى مكتبه بيلوم نفسه على اللى عمله وقاله فى حق ليل .. وان يوسف كان عنده حق فى كل اللى قاله .. وحس انه جه علي ليل اوى اوى واحرجها وجرحها اودام يوسف وصوته على عليها .. فقرر انه يروح لها مكتبها ويعتذر لها .. وكمان يعترف لها بحبه ليها وعلشان كده كان ده رد فعله لما دخل مكتبها وشاف يوسف معاها وكمان بيديها الكارت بتاعه .. وانه بيغير عليها من اقل شىء وبالذات يوسف الشريف .",
                "قام وقف وفتح باب مكتبه وراح لى ليل مكتبها واتفاجأه انها مش موجوده وان الموبيل بتاعها على المكتب وشنتطها كمان مش موجوده .. فبدأ يقلق ورجع للسكرتيرة بتاعته وسألها .. انسه ليل فين ؟",
                "السكرتيرة بتوتر وقلق ردت وقالت .. انسه ليل مشيت وسابت الشركه حضرتك من شويه .",
                "زين اتصدم وبص للسكرتيرة وقال .. مشيت ليه وازاى وامتى ؟؟",
                "السكرتيرة ردت وقالت .. للاسف سمعت كل الكلام اللى حضرتك قولته لأستاذ يوسف وزعلت جدا وعيطت وانهارت وحاولت اهديها لكن للاسف راحت مكتبها وخدت شنطتها وسابت الشركه .",
                "زين اتصدم وبص بغيظ للسكرتيرة وقال .. وانتى ازاى ما تبلغنيش بحاجه زى كده يا هانم",
                "اروح ادور عليها فين انا دلوقتى .",
                "ودخل بسرعه مكتبه وخد موبيله ومفاتيح عربيته ونزل جرى وخرج من الشركه وركب عربيته وطلع بيها على طول باقصى سرعه .",
                "وكان عمال يفكر هى ممكن تروح فين غير الفيلا .. اتمنى فى اللحظه دى انها تكون فعلا رجعت على الفيلا .. بس رجع وقال يا ترى هاتعرف ترجع الفيلا لوحدها .. يا ترى هى تعرف العنوان .. يا ترى معاها فلوس ؟؟ دى مخرجتش غير مرتين بس معاهم .. معاه هو زى ما حصل النهارده وراحوا الشركه مع بعض او مع عمر زى ما حصل امبارح .",
                "عيونه طول الطريق بتدور على ليل .. فى كل شارع وفى كل ركن وفى كل حته وفضل يدور كتير لحد ما مسك موبيله ورن على عمر علشان يسأله هى رجعت الفيلا ولا لا .",
                "رن مرة واتنين وتلاته وللاسف عمر مكنش عاوز يرد عليه خالص علشان ما يسألوش هو فين او مع مين او بيعمل ايه.. لحد ما يوصلوا للحقيقه هى ايه وعلشان يريح نفسه قفل موبيله خالص .. وزين تخيل انه لسه نايم ومش سامع رن الموبيل .",
                "وفى اوضه الاسطى حسن كانت ام أيه صحيت هى واخوها ولما ملقوش ايه معاهم فى الاوضه توقعوا انها صحيت قبلهم وعند حسن بتطمن عليه .. فخدوا بعضهم وراحوا هما كمان علشان يطمنوا عليه وسابوا عبير نايمه زى ما هى لانها بتفضل ماسكه موبيلها طول الليل بترغى ما اصحابها وتنام وش الصبح .",
                "واول لما وصلوا لاوضه الاسطى حسن استأذنوا من الممرضه انهم يدخلوا يطمنوا عليه وهى سمحت لهم بكده واول لما دخلوا استغربوا ان ايه مش موجوده .",
                "فاطمنوا على حسن الاول وصبحوا عليه وبعدها قربت منه مراته وقالت .. ده انا فكرت ان أيه هنا معاك لما صحينا من النوم وملقنهاش فى الاوضه .. هى جاتلك النهارده واطمنت عليك ؟!",
                "حسن رد بأرهاق وتعب وقال .. اه جت وبعتها مشوار مهم وزمانها على وصول متقلقيش عليها يا ام أيه .. أيه بنتى وانا اللى مربيها وعارف انها جدعه وبميت راجل وما يتخفش عليها .. ياريت عبير بنتى طالعه نصها حتى .. هى فين مش بشوفها كتير يعنى من ساعه ما فوقت .",
                "ام ايه علشان متزعلهوش رضت وقالت .. نايمه فى الاوضه تعبانه شويه وشكلها واخده دور برد معلش يا ابو أيه متزعلش منها انت عارف عبير من اقل حاجه بتتعب ومناعتها ضعيفه .",
                "حسن رد وقال .. ربنا يشفيها ويهديها ويشفى كل مريض وفضلوا يتكلموا شويه مع بعضهم لحد ما جه دكتور حسام علشان يطمن على صحته .. واول لما دخل ابتسم وعيونه كانت بتدور على شخص معين .",
                "وشويه وصل عمر بعربيته اودام المستشفى وركن عربيته ونزل هو وراح فتح الباب لوالدته ونزلت سميحه بشويش وسماح وكمان أيه اللى كانت معاهم واستغربت جدا انهم عارفين مستشفى الدكتور حسام .",
                "دخلوا كلهم مع بعض ووصلوا لحد الاسانسير وركبوه وداست أيه على رقم الدور اللى فى اوضه باباها .",
                "لحد ما وصل الاسانسير ونزلوا كلهم وايه سبقاهم بكام خطوة لحد ما وصلت اودام باب اوضه باباها ولفت نفسها ليهم وبصت لسميحه وقالت .. دى اوضه بابا .. لو سمحتوا مش عوزاه يتعب ولا يتكلم كتير .. هو لسه تعبان والدكتور محظرنا من كده ارجوكم لو سمحتوا تتكلموا معاه بهدوء .. وانا هادخل اعرفه الاول انكم معايا .. عن اذنكم .",
                "وفعلا سبقتهم ايه ودخلت لباباها واتفاجأت بوجود دكتور حسام وكمان خالها ومامتها .",
                "حسن عيونه مركزه على أيه ومنتظر منها اى اشارة حتى ولو بعيونها ان سميحه لقيتها وجت معاها .. وايه علشان فاهمه باباها كويس شاورت بعيونها ليه انها موجوده بره .",
                "حسام لاول مرة يشوف التوتر والقلق اللى فى عيون أيه كده فابتسم لها وقال .. اهلا اهلا بالناس اللى لسه صاحيه .",
                "أيه بتوتر ردت وقالت.. انااااا لا ابدا انا صاحيه من بدرى بس كنت فى مشوار مهم ولسه راجعه منه ومعايا كام ضيف بره عاوزين يدخلوا يطمنوا على بابا اذا سمحت يا دكتور حسام .",
                "وقبل ما حسام يرد امها باستغراب بصت لها وقالت .. مشوار ايه وضيوف مين يا بنتى اللى عاوزين يطمنوا على ابوكى .. هو فى حد وصل من البلد ولا ايه؟",
                "حسن رد وقال .. لو سمحتى يا ام أيه مش وقته الكلام ده خالص مش قادر اتكلم خدى اخوكى وروحوا الاوضه اللى انتم فيها واطمنى على عبير وأيه هاتروح معاكى وهاتفهمك على كل حاجه وسيبوا الضيوف اللى واقفه بره دى تدخل .. ده بعد اذنك يا حسام يا ابنى طبعا .",
                "حسام كان مستغرب جدا كل اللى بيحصل حواليه فابتسم وقال .. اه طبعا يا حاج حسن يتفضلوا يدخلوا بس ياريت مايطولوش معاك والعدد كده فى الاوضه كتير فعلا .",
                "حسن رد وقال .. كتر خيرك يا ابنى وما تقلقش أيه بنتى هاتاخد امها وخالها وترجع الاوضه .. والضيوف اللى هاتكون موجوده بس .",
                "حسام ابتسم واستأذن واول لما قرب من الباب وفتحه .. اتفاجاه بعمر وسميحه وسماح اودام الباب .",
                "وبصلهم باستغراب وضحك وقال .. ايه ده معقول .. الحبايب كلهم هنا .. ومد ايده ناحيه عمر وقال .. عمورة وسلم عليه وبعدها سلم على سميحه وسماح وقال .. خير انتم هنا ليه فى حاجه ولا ايه وفين زين ؟!",
                "أيه كانت خرجت فى اللحظة دى هى وامها وخالها وقربت من سميحه وابتسمت وقالت .. اتفضلوا بابا فى انتظاركم .",
                "حسام واقف مستغرب جدا كل اللى بيحصل اودام عنيه .. وكمان استغرب ايه علاقه أيه واهلها بعيله زين .. فابص لعمر وقال ..",
                "هو ايه اللى بيحصل هنا انا مش عارفه ؟؟",
                "عمر رد وقال .. بعدين يا حسام هابقى افهمك كل حاجه مش دلوقتى وبعد اذنك هاندخل للمريض اللى جوا .",
                "وفعلا ايه خدت امها وخالها ومشيوا وعمر دخل هو ووالدته وخالته للاسطى حسن .. وحسام خد بعضه وراح على شغله .",
                "__________________________________",
                "زين كان عامل زى المجنون وبيلف بعربيته فى كل الشوارع بيدور على ليل .",
                "لحد ما زهق من كتر التدوير وقرر انه يرجع على الفيلا وأتمنى ودعى ربنا انه يلاقيها هناك .",
                "وفعلا وصل للفيلا وركن العربيه ونزل ودخل على جوا على طول.. واول لما دخل راح ناحيه اوضه ليل وفضل يخبط بكل حزن .. وتهيل انها قاعده جوا وسمعاه .. وبصوت كله وجع والم قرب من الباب بتاعها وقال ..",
                "ليل انا عارف انك جوا وسمعانى ومش عاوزة تفتحيلى .. وعارف انك زعلانه منى اوى ارجوكى تسامحينى يا ليل .. انا اسف .. وعارف انى جرحتك اوى .. واتنهد وبصوت كله حزن قال .. ليل انا بحبك .. اااااه بحبك",
                "وكل اللى انا فيه ده علشان حبيبتك وبغير عليكى من اى حد .. انا مش عاوز انجرح تانى زى ما حصل معايا قبل كده .. ومكنتش قادر اعترفلك بالحب ده دلوقتى غير لما اتأكد انك كمان بتحبيني .. وللاسف انا من كتر حبى ليكى يا ليل جرحتك واحرجتك جرح كبير مش هاقدر اداويه ليكى طول عمرى .. كل اللى انا طالبه منك دلوقتى انك تسامحينى وتدينى فرصه تانيه .",
                "وبدأ يخبط تانى مرة واتنين وتلاته وفقد الامل انها تفتح الباب وفى الاخر خد بعضه ودخل الفيلا من جوا .",
                "واول لما دخل شاف عدى وفهد وشاهندا قاعدين فقال .. سلام عليكم .",
                "عدى رد هو وفهد وشاهندا عليه السلام . وزين باستغراب بصلهم وقال .. مالكم فى ايه وماما وخالتو وعمر فين مش شايفهم يعنى .",
                "عدى وفهد بصوا لبعض وشاهندا بصت لزين ولفت وشها على طول .. وزين بدا يقلق وافتكر ان فى حاجه تخص ليل حصلت وجت من الشركه على هنا وحكت لهم اللى حصل .. او حصلها اى حاجه .. وبدا يتوتر اكتر ويقلق اكتر وقال .. حد يفهمنى ايه اللى حصل؟ وهما راحوا فين؟ وقرب من عدى وقال: قولى انت يا عدى راحوا فين .. عدى حاول يهرب من سؤاله زى ما سميحه قالتلهم وفى الاخر بص لزين وقال.. بص بقى علشان اريحك الصراحه يا زين كده هما راحوا المستشفى بتاعه دكتور حسام صاحبك ده علشان فى موضوع مهم بخصوص اللى اسمها ليل دى .",
                "زين اول لما سمع ان الموضوع بخصوص ليل .. حاجات كتير وحشه خطرت فى باله وخاف جدا جدا وفى لحظه كان واخد بعضه وخارج وراكب عربيته .",
                "عدى وشاهندا جريوا وراه علشان يحصلوا لكن للاسف محدش فيهم لحقه ورجعوا دخلوا الفيلا من جديد .",
                "وفى اوضه الاسطى حسن اول لما دخلت سميحه وسماح وعمر .. الاسطى حسن رحب بيهم وابتسم وقال .. اعذرونى انى مش قادر اقوم اسلم عليكم بنفسى .",
                "سميحه ردت وقالت.. الف سلامه عليك يا حاج حسن انا سميحه ودى اختى سماح وده عمر ابنى .. انا جيتلك اهو زى ما انت قولت بالضبط .. وايه قالتلى كل اللى هى تعرفه منك وانت قولتهولها وانا مش قادره اصدق اى شىء ولا عارفه افكر ولا استوعب الكلام ده خالص .. فياريت حضرتك تقولى كل اللى انت عارفه ..وعرفته ازاى ومنين ومين حكاه ليك",
                "ارجوك لو سمحت .",
                "حسن طلب منهم انهم يقعدوا ويسمعوه كلهم .. واول ما قعدوا هو فعلا بدا يحكى كل الكلام اللى هو يعرفه بخصوص عبد الرحمن وهدى وكمان ليل بنتهم .. وعلاقته هو شخصيا بعبد الرحمن وكل الظروف اللى هما مروا بيها من ساعه ما هدى هربت من القصر واهلها افتكروها انها غرقت فى البحر وجوازها من عبد الرحمن وبنتهم ليل وموت هدى وجواز عبد الرحمن من سعاد وموت عبد الرحمن نفسه لحد ما ليل هربت من سعاد وحسان اخوها و كانت عنده فى البيت وحصل اللى حصل واختفت وهو فضل يدور عليها لحد ما راح اسكندريه ووصل لعنوان سميحه وحصلت الحادثه للاسف .",
                "كل ده وسميحه وسماح دموعهم مغرقه وشهم ومش قادربن يصدقوا كل اللى هدى اختهم مرت بيه ده ولا قادرين يستوعبوا ان ليل بنت اختهم تبقى موجوده معاهم فى نفس الفيلا وهما مش عارفينها ولا هى نفسها تعرف ان دول اهلها .",
                "عمر بص للاسطى حسن بكل احترام وقال .. انت الراجل الطيب اللى ليل حاكتلى عنه .. انت الراجل اللى حميتها وحافظت عليها بعد موت ابوها .. انت الراجل اللى بتعتبرها زى بناتك بالضبط وبتحبها اوى .",
                "ياااااااااه انا عمرى ما كنت هاتصور ابدا ان فى ناس باشهامه والجدعنه وبالمنظر ده يا راجل يا طيب .",
                "سميحه لسه هاتتكلم بس اتفاجأت ب........................",
                "عمر بص للاسطى حسن بكل احترام وقال .. انت الراجل الطيب اللى ليل حاكتلى عنه .. انت الراجل اللى حميتها وحافظت عليها بعد موت ابوها .. انت الراجل اللى بتعتبرها زى بناتك بالضبط وبتحبها اوى .",
                "ياااااااااه انا عمرى ما كنت هاتصور ابدا ان فى ناس بالشهامه والجدعنه وبالمنظر ده يا راجل يا طيب .",
                "سميحه لسه هاتتكلم بس اتفاجأت ب..............",
                "زين وحسام وهما وافقين مصدومين من كل الكلام اللى عم حسن قاله ليهم وعن هدى وعن عبد الرحمن وكمان بالذات ليل .",
                "بااااك",
                "زين اول لما خرج من الفيلا وهو زى المجنون من كتر خوفه لا يكون ليل حصلها حاجه وحشه واهله راحولها المستشفى عند حسام فاخد عربيته بمنتهى السرعه وراح على طول على المستشفى واول لما وصل بعربيته طلع على بسرعه وهو بيجرى على مكتب حسام اللى اتفاجأه بيه حسام اودامه وشكله مش بيدل على أى خير خالص ولبسه مبهدل فاستغرب وقال .. زين!!",
                "زين بكل خوف ورعب قرب من حسام وقال ..",
                "ليل مالها يا حسام طمنى .. ليل جرالها ايه قولى .. ليل لو جرالها أى حاجه يبقى انا السبب .. انا السبب يا حسام انا اللى جرحتها وأهتنها وخلتها تنزل من الشركه وهى منهاره .. وعمرى ما هاقدر اسامح نفسى ابدا ابدا .. ومد ايد على كتف حسام وقال .. ارجوك يا حسام طمنى ليل حصلها ايه بالضبط .. انطق يا حساااااام .",
                "حسام واقف مش مستوعب اى كلمه من اللى قالها زين ليه ومستغرب جدا من كلامه فبصله باستغراب وقال .. ليل مالها يا زين وقولتلها وعملت فيها ايه بالضبط .",
                "ليل فين يااااااا زين؟",
                "زين بعصبيه بصله وقال .. انا اللى بسألك ليل حصلها ايه قولى يا حسام ارجوك تقولى وطمنى ليل مالها و فيها ايه بالضبط؟",
                "حسام حس انه متلغبط ومش فاهم اى حاجه فى أى حاجه من ساعه ما شاف عيله زين عند الاسطى حسن فى اوضته وهو مش قادر يفكر ولا قادر يجمع كل الخيوط ببعضها .. وكمان مش قادر يفهم ايه علاقه الاسطى حسن وعيلته بعيله زين .",
                "فقرب من زين ومسك ايده وحس ان جسمه بيرجف من كتر التوتر والقلق والخوف اللى هو فيه وكمان جسمه متلج وبصله وقال .. ممكن تقعد كده وتهدى وتفهمنى فى ايه بالضبط وانت عملت ايه لى ليل وخايف وقلقان عليها اوى كده؟!",
                "وليل فين دلوقتى؟!",
                "وايه اللى جاب عمر وسميحه هانم وسماح هانم هنا المستشفى ؟!",
                "وايه علاقتهم بالاسطى حسن ؟!",
                "زين بصله بكل استغراب وقال .. عمر وماما وخالتو سماح هنا فى المستشفى انا اللى المفروض اسألك ليه هما هنا وبيعملوا ايه ؟؟؟",
                "ومين حسن ده كمان اللى انت بتقول عليه ده انا معرفش حد بالاسم ده !!",
                "حسام حس ان فى شىء غريب بيحصل ولغبطه كبيرة مش قادر يفهمها خالص وبص لزين وقاله .. طيب واحده واحده كده وفهمنى .. ليل فين وانت خايف وقلقان عليها كده ليه ؟",
                "زين خد نفس طوييييييل وبدا يحكى لحسام كل اللى حصل معاه من ساعه ما وصل هو وليل الصبح الشركه وكمان الاجتماع اللى حضره .. ولما بلغته السكرتيرة بوجود يوسف فى الشركه .. ولما راح لى ليل اوضتها وشاف يوسف معاها واتعصب عليهم هما الاتنين .. وجرحه واحراجه ليها اودام موظفين الشركه كلهم .. واهانتها وجرح كرامتها اودام يوسف والاكتر من كده انها سمعت كل كلمه هو قالها فى حقها وخدت بعضها وسابت الشركه كلها وميعرفش راحت فين لحد اللحظه دى .",
                "وفضل يدور عليها فى كل مكان للاسف ملقهاش ولما راح الفيلا وسأل الشباب قالوا ان عمر ووالدته وخالتوا عندك هنا فى المستشفى بخصوص ليل .. وان فى واحده اسمها أيه جت وحكت حاحات غريبه كده وراحوا معاها على المستشفى هنا .. وادى كل الحكايه .",
                "وانا جيت هنا وافتكرت ان ليل حصلها حاجه وكنت هاتجنن .",
                "حسام باستغراب وبعصبيه بصله وقال ..",
                "(أيه كانت عندكم فى الفيلا) المهم دلوقتى ايه اللى انت هببته ده يا زين؟",
                "انت ازاى تسمح لنفسك انك تتكلم معاها بالمنظر ده وكمان تهنها وتجرحها وتحرجها اودام اللى اسمه يوسف ده وكمان كل موظفين الشركه .. هى دى الامانه اللى امنتك عليها يا صاحبى .",
                "زين رد بحزن وقال .. انا مش عارف انا عملت كده ازاى يا حسام انا مكنتش اقصد ابدا كل اللى حصل ده .. اهم حاجه عندى دلوقتى انى الاقى ليل واعتذر لها واخليها تسامحنى .. وبصوت كله ندم وحزن قال .. انا عارف انها عمرها ما هاتقدر تسامحنى ابدا ابداااااااا",
                "باللى انا قولته وعملته ده بس لما تعرف انى بحبها وبغير عليها اوى جايز تفكر تسامحنى.",
                "حسام انت بتحب ليل يا زين .. كنت حاسس بكده من ساعه ما شوفت نظراتك ليها فى الحفله وحسيت بالغيره الواضحة فى كلامك .. المهم دلوقتى قوم معايا واكيد هانعرف اى حاجه توصلنا لى ليل ..قوم معايا يا زين لاوضه الاسطى حسن .. انا سايب عمر ووالدتك هناك عنده ومعاهم أيه .",
                "زين باستغراب وبكل حزن بصله وقال .. حسن مين وأيه مين ؟؟؟",
                "حسام قام وقف وشد ايد زين وقال .. قوم بس وهانفهم كل شىء دلوقتى بس تعال معايا .",
                "وفعلا خدوا بعضهم هما الاتنين وراحوا على اوضه الاسطى حسن .",
                "وكانت الصدمه والمفاجأة الكبيرة لما سمعوا كل كلمه الاسطى حسن قالها عن هدى وعن عبد الرحمن وكمان عن ليل .",
                "حسام من المفاجأه قرب من الاسطى حسن وابتسم بحب واعجاب وقال .. انت الاسطى حسن اللى ليل حكتلى عليه كتييير .. انت الراجل الشهم الجدع الطيب اللى صان امانه صاحبه وحافظ على بنته على اد ما يقدر ووقف جنبها بعد وفاه ابوها وكان حنين عليها .. انت أبو أيه صاحبه ليل وابوا عبير .. انا ازاى ما خدتش بالى خالص من الاسماء بتاعتكم دى مع ان ليل حكيالى عليكم كلكم واحد واحد فيكم لما كانت هنا فى المستشفى ساعه الحادثه بتاعتها .. حتى قالتلى على ام أيه وحنيتها وطيبيتها وحبها ليها .",
                "ياااااااااه الدنيا دى صغيرة اوى كده للدرجه دى .",
                "الاسطى حسن بكل خوف بصله وقال .. ليل عملت حادثه؟ حادثه ايه طمنى يا ابنى عليها هى فيها حاجه وازى وصلت لحد عندكم وهى متعرفش انكم اهلها اصلا .",
                "حسام رد عليه وقال .. وبدا يحكى على السريع حادثه ليل وزين وازاى اتعرفوا عليها وازاى راحت قعدت فى وسط اهلها وهى متعرفش .",
                "زين لسه مش مستوعب اى كلمه من اللى هو سمعها ومش شايف اودامه غير دمووووع امه وخالته على كل اللى الاسطى حسن قاله .",
                "وفى لحظه فاق من شروده و نطق وقال .. معقوووول",
                "معقوول ليل تبقى بنت خالتى هدى",
                "معقول ليل من لحمى ومن دمى واحنا منعرفش .",
                "معقول ليل كانت عايشه معانا وبتاكل وتشرب وهى جزء مننا واحنا منعرفش ولا هى كمان تعرف .",
                "معقول فضلت عايشه طول السنيييييين دى كلها وهى مفكرة انها ملهاش عيله ولا اهل زى باقى الناس دى كلها .",
                "معقول تعيش اللى هى عاشته ده ومرت بيه واتعرضت ليه واتيتمت ام واب وعيليتها موجوده وهى متعرفش .",
                "معقول انا ادبحها بأيدى بسكينه تلمه واكمل عليها اهانه وذل وجرح ووجع وألم وفى الاخر تختفى من تانى .",
                "معقول ليل تبقى بنت خاالتى .. وانا اللى لسه كنت باعيرها باهلها .",
                "يااااه .. يااااه للدرجه دى قدرت توجعها وتدبحها بايدك انت يا زييييين؟",
                "هنا سميحه قامت وقفت اودامه وعيونها فى عيونه بكل وجع وهو دموع عينه مغرقه وشه وقالت .. ليل فين يا زين؟",
                "وديت بنت اختى هدى فين يا زين؟؟",
                "عملت فى البنت المسكينة اليتيمه اللى ملهاش حد ابدا ايه يااا زيييييين؟",
                "زين فى اللحظه دى وقع على الارض وانهاااار وعمر وحسام جريوا عليه يهدووووه .",
                "وهو بيقول .. للاسف جرحتها جرح كبيييير عمرى ما هسامح نفسى ابدا عليه واختفت ومش عارف راحت فين .",
                "الكل كان زعلان وحزين على كل اللى بيحصل حواليهم وبالذات على ليل اللى مش عارفين يدوروا عليها فين وازى .",
                "الاسطى حسن قالهم على موضوع السلسله اللى فى رقبه ليل وانها كانت بتاعه مامتها هدى الله يرحمها وعبد الرحمن قاله ان هى دى الاثبات الوحيد لأهل هدى ان ليل فعلا بنت هدى .. السلسله كانت على شكل قلب وبتتفتح وفيها صورة هدى من جوا ابوها الله يرحمه كان عاملهم عند جواهرجى مخصوص لبناته التلاته وكل بنت فيهم حط فى السلسله بتاعتها صورتها .. وعبد الرحمن كان موصى ليل انها متقلعهاش ابدا ابدا من رقبتها على اساس انها من ريحه هدى امها الله يرحمها .. مع انها هى الاثبات الوحيد على كلامى ده وان ليل فعلا بنتكم ومن لحمكم ودمكم .",
                "سميحه اتفاجأت بكلام الاسطى حسن وقالت .. ايوا فعلا .. بابا الله يرحمه عمل لينا كلنا نفس السلسله وحط صورة كل واحده فينا فى القلب بتاعها اللى كان بيتفتح .. ياااااااااه يا هدى .. ااااااه يا حبيبتى .",
                "هنا زين افتكر شكل السلسله لما لقاها فى العربيه واتاكد انها فعلا كانت على شكل قلب بس مكنش يعرف انها بتتفتح من جوا وان كمان فيها صورة فقام وقف وراح اودام سميحه وقال .. فعلا السلسله كانت على شكل قلب وهى دى اللى لقيتها فى العربيه ساعه الحادثه وليل كانت فكرتها انها ضاعت .. لازم نلاقى السلسله دى .. لازم نلاقى ليل يا امى .. لازم نلاقيها ونعوضها كل سنين الوجع والألم والحرمان اللى هى مرت بيها .. انا بحب ليل اوى اووووى اووووى يا امى .",
                "سميحه ضمت زين فى حضنها وهى منهاره من العياط وطبطبت عليه بكل حنيه وقالت .. هنلاقيها يا حبيبى .. هنلاقيها وهانعوضها كل الحب والحنان اللى هى اتحرمت منه .",
                "وشويه ورجعوا على الفيلا كلهم وكان معاهم كمان أيه وحسام بعد ما أيه استأذنت من باباها ومامتها انها تروح وتحاول تدور معاهم على ليل .",
                "الاسطى حسن من الحزن على ليل ضغطه على شويه وحسام اداله حقنه تهديه وتنومه .",
                "رجعوا الفيلا والكل كان متجمع وبيفكر فى ليل حتى الحاج صفوان والحاجه انعام وكمان صلاح عرفوا اللى حصل كله وان ليل بنت هدى وبدؤا يفكروا معاهم .",
                "زين قام وقف وقال هايخرج بالعربيه ويلف ويدور فى كل مكان ممكن تكون فيه وفى كل الشوارع جايز يلاقيها .",
                "عمر كمان قام وقف وقال .. وانا كمان هاخد عربيتى وادور عليها فى كل حته .. شاهندا قامت وقفت وقالت .. خدنى معاك يا عمر ادور على ليل بنت خالتى هدى ده انا مصدقت ان يكون ليا صاحبه واخت .",
                "عدى وفهد قرروا هما كمان يدورا بعربيتهم عليها .",
                "حسام قام وقف وقال .. وانا كمان هاخد عربيتى وادور عليها .. أيه بخجل قالت .. وانا كمان هاجى معاك علشان ادور عليها واطمن بابا زمانه هايتجنن عليها هو وماما .",
                "الكل خرج بعد ما اتفقوا ان كل واحد فيهم يدور فى اتجاه شكل ومنطقة غير التانى وكل واحد خد عربيته وراح فى الاتجاه بتاعه .",
                "__________________________________",
                "الليل ليل وفى منطقه هاديه نوعا ما على كورنيش النيل كانت ليل قاعده على كنبه بتطل على المايه سرحانه وحزينه ومجروحه وبتتألم .. وكانت بتتمنى فى اللحظه دى بالذات والتوقيت ده والحاله اللى هى فيها دى انها تترمى فى حضن امها وتفضل تعيط وتعيط وتعيييييط لحد ما تستريح وتحس بالدفء والحب والحنيه بتاعه امها اللى اتحرمت منها وهى لسه عيله صغيرة .",
                "وكمان تلاقى كتف ابوها تتسند عليه وتتحاما فيه من غدر الدنيا ووجعها وألامها كلها .",
                "عيطت كتيييير اوى بحرقه وحزن .. عيطت لحد ما قلبها وجعها من كتر العياط وللاسف فضلت على الحال ده لحد ما راحت فى النوم وهى قاعده مكانها .",
                "وبعد حوالى ساعه من نومها حست بأيد حد بيطبطب عليها وبيصحيها .. ومن كتر خوفها ورعبها قامت منطوره من على الكنبه ووقفت وبصت للشخص اللى اودامها .",
                "متخافيش يا بنتى انا مقصدش اخوفك .. بس لقيتك نايمه بالمنظر ده فى وسط الليل كده وقلقت عليكى .. الزمن ده يا بنتى ملهوش امان ومينفعش بنت زيك كده تنام على كنبه فى الشارع .",
                "ليل بكل خوف ردت وقالت .. اصل انا مشيت كتير ولفيت كتير فى الشوارع على رجلى ومن كتر التعب قعدت على الكنبه دى وقولت استريح شويه وبعدها اكمل مشى والظاهر دوخت فى النوم من غير ما احس .",
                "الست قربت منها وقالت .. خلى بالك من نفسك يا بنتى .. انتى زى عيالى برضه وخايفه عليكى انا اسمى عايده او قوليلى يا ام احمد وشغاله فى الكافيه اللى هناك ده اللى اسمه اليجانس على النيل .. وده ميعاد استلام شغلى فى الكافيه لو عزتى اى حاجه انا تحت امرك .. تعالى على طول ليا متتكسفيش انا زى والدتك .. ماشى يا بنتى ؟",
                "ليل ردت وقالت .. ماشى وشكرا ليكى .",
                "ويادوبك عايده مشيت كام خطوه فاجريت وراها ليل وقالت .. لو سمحتى .",
                "عايده وقفت ولفت لها وقربت منها وقالت .. نعم يا بنتى أؤمرينى يا حبيبتى انا تحت امرك .. انتى محتاجه فلوس قولى ما تتكسفيش .",
                "ليل بكل خجل ردت وقالت .. الصراحه انا ما اكلتش اى حاجه من الصبح ممكن اجى معاكى هناك واساعدك فى الشغل بتاعك علشان أكل عيش .. انا شاطرة جدا وبعرف اعمل حاجات كتير اوى هاتعجبك .",
                "عايده سكتت شويه كدة وفكرت وبصتلها اوى وقالت .. تعالى يا بنتى ورزقى ورزقك على الله هو اللى بيرزق مش البشر .. تعالى يا بنتى وسيبيها على ربنا .",
                "ليل ابتسمت وردت وقالت.. انا مش عارفه اقولك ايه بالضبط .. انا متشكرة ليكى جدا والله ومش عارفه هاقدر ارد الجميل بتاعك ده ازاى .",
                "عايده بكل طيبه ردت وقالت.. متقوليش كدة يا ...... انتى اسمك ايه .. ليل ردت وقالت اسمى ليل .. عايده ابتسمت وقالت .. عاشت الاسامى يا بنتى .. والشكر لله انتى زى عيالى برضه .. المهم",
                "يالا بينا دلوقتى علشان متأخرش على شغلى.. وخدوا بعضهم وراحوا الكافيه ودخلوا من باب الموظفين .. وعايده قعدت ليل معاها فى المطبخ وكانت هى اللى بتغسل الاطباق والكوبايات والفناجين اللى بتتوسخ وكمان مسؤله عن عمايل الشاى والقهوة والمشروبات السخنه .",
                "وقبل ما تبدا عايده شغلها جابت لى ليل سندوتشين وقالت .. خدى يا بنتى كلى دول الاول زمانك على لحم بطنك من الصبح .",
                "ليل شكرتها وبدات تاكل وفى وسط ما هى بتاكل دخل مدير الكافيه وليل اتفاجأت بيه وهو كمان اتفاجأه بيها وبصلها باستغراب وقامت وقفت وسابت الاكل من ايديها .",
                "عايده ابتسمت ليه وهو سلم عليها وبص لى ليل باستغراب وهى كانت واقفه مكسوفه جدا وباين عليها التعب والارهاق .. وعايده لما شافت استغرابه ده قالتله انها بنت تعرفها ومسكينه ومحتاجه شغل وانها جبتها هنا",
                "معاها المطبخ تساعدها لانها تعبانه وعاوزة حد يساعدها فى المطبخ .",
                "الراجل فضل يفكر شويه وعلشان بيعز عايده جدا من شطارتها ونظافتها وحبها لشغلها وافق ان ليل تشتغل معاها وتساعدها فى المطبخ .",
                "وخد بعضه وخرج من المطبخ وعايده فرحت جدا انها قدرت تساعد ليل وتشغلها معاها .",
                "وليل كمان فرحت وكلت بسرعه سندوتش واحد وقامت تساعد عايده فى التنظيف وعمايل الشاى والقهوة .",
                "وعايده عجبها اوى شطارة ليل ونظافتها جدا جدا .",
                "وفضلوا على الحال ده لحد ما النهار بدا يطلع وليل كانت هلكت من كتر التعب والشغل .",
                "عايده كانت خلصت كل شغلها وميعاد الورديه بتاعتها كمان خلصت وبدأت تغير لبسها علشان تاخد بعضها وتمشى وترجع لأولادها على البيت واحتارت تعمل ايه فى ليل هل تاخدها معاها البيت اللى يا دوبك اوضه وصاله ومكفيها هى وعيالها بالعافيه ولا تسيبها فى الاوضه اللى هنا جنب المخزن تنام وتستريح فيها .. وهى فيها كل الامكانيات اللى هاتحتاجها من سرير وحمام وبوتجاز وتلاجه صغير .. كانت ساعات بتنام فيها شويه لما يبقى فى ضغط شغل جامد فى الكافيه وتخلص فى وقت متأخر .",
                "عايده ابتسمت لى ليل باحراج وقالت .. ليل يا بنتى .. انا كده خلصت شغلى وفى واحده هاتيجى تستلم بدالى دلوقتى وانا لازم ارجع على البيت للعيال علشان احضر لهم الفطار .. فاتحبى تيجى معايا على البيت ولا تقعدى هنا فى الاوضه اللى جنب المخزن وتكونى لوحدك علشان تاخدى راحتك .. ومتخافيش فيها كل حاجه هاتحتاجيها وكمان حمام لوحدك .. وكمان فيها ترباس علشان تكونى مطمنه وانتى نايمة لوحدك فيها ومتخافيش الناس هنا كلها ناس كويسه و محترمه وعارفه ربنا .. حمدى بيه صاحب الكافيه ده مش بيشغل اى حد هنا وراجل بيعرف ربنا كويس ... قولتى ايه يا بنتى علشان بس اكون مطمنه عليكى .",
                "ليل ابتسمت وردت وقالت.. اطمنى يا ام احمد انا هافضل هنا ومتقلقيش عليا الدنيا مش هاتعمل فيا اكتر من اللى هى عملته معايا .. اتوكلى على الله انتى وروحى لعيالك وكتر الف خيرك .. مش عارفه اشكرك ازاى على اللى عملتيه معايا .",
                "وفعلا وقبل ما عايده تمشى زميليتها جت واستلمت بدلها الشغل ووصتها تخلى بالها من ليل .. وبعدها خدت ليل وورتها الاوضه واطمنت عليها وخدت بعضها ورجعت على عيالها .",
                "وليل قفلت وراها الباب بالترباس واترمت على السرير من كتر التعب ونامت زى الفسيخه .",
                "__________________________________",
                "عمر وشاهندا وعدى وفهد كانوا اتقابلوا بالعربيات وهما بيدوروا طول الليل على ليل واخر ما زهقوا وتعبوا من كتر اللف رجعوا على الفيلا .",
                "وحسام لف شويه حوالى ساعه بالعربيه هو وأيه وبعدها راح وصلها المستشفى علشان ما تتأخرش ومحدش يقلق عليها .. ولما نزلت اودام باب المستشفى واطمن عليها خد بعضه تانى بالعربيه واتصل على زين يشوفه فين بالضبط وزين بلغه انه واقف على الكورنيش بالعربيه اودام كافيه اسمه اليجانس وحسام راحله على طول وكملوا لف مع بعضهم لحد ما النهار طلع عليهم والشمس طلعت .",
                "وده نفس الكافيه اللى ليل كانت موجوده فيه وزين للاسف ميعرفش .",
                "حسام روح على بيته علشان يستريح وينام شويه قبل ما يروح المستشفى.. وزين رجع زى القتيل على الفيلا وطلع على اوضته .",
                "سميحه وسماح طول الليل مكنش جايلهم نوم اطلاقا .. وكل شويه كانوا بيتصلوا بزين وعمر وعدى علشان يطمنوا انهم وصلوا لاى شىء او قدروا يوصلوا لى ليل .",
                "لحد ما سماح غصب عنها وهى قاعده مع اختها فى اوضتها نامت على السرير .",
                "سميحه كانت لسه صاحيه ومش قادرة تغمض عيونها ابدا لحد ما حست بوصول زين ودخوله لاوضته .. فخدت بعضها وراحتله .",
                "زين كان قاعد على حرف السرير بتاعه وراسه فى الارض وايده على وشه واول لما سميحه دخلت وشافت منظره ده حزنت عليه و قربت منه ومسكت ايده رفعتها من على وشه وطبطبت على كتفه وضمت راس ابنها لحضنها وهو ما صدق واترمى فى حضنها زى الطفل الصغير .",
                "ملقتش ليل يا امى .. ليل ضاعت منى خلاص .. ليل مش هاشوفها تانى للاسف وانا اللى ضيعتها .. انا اللى طعنتها فى قلبها وسمعتها ابشع كلام ممكن يتقال .",
                "سميحه بحنيه وكل طيبه ردت وقالت .. اهدى يا حبيبى .. اهدى يا ابنى ان شاء الله هتلاقيها وهانجبها وهاتعيش معانا هنا وهانعوضها الحب والحنيه .. وهاتعترف ليها انك بتحبها يا زين ان شاء الله .",
                "قوم غير لبسك ده واتوضأ وصلى ركعتين كده وادعى ربنا انك تلاقيها وربنا هايستجاب ليك .",
                "وانا كمان هاروح اتوضأ واصلى وادعى من كل قلبى اننا نلاقيها على طول .",
                "وخدت بعضها ورجعت اوضتها وسابت زين وسط وجعه وحزنه وخوفه انه يخسرها للابد.",
                "__________________________________",
                "زين بعد ما نام كام ساعه قام من سريره وهو مصدع اوى من قله النوم وكتر التفكير . ودخل خد شور سريع ولما خلص طلع وقف اودام دولابه علشان يختار قميص وبنطلون يلبسهم .",
                "وفعلا لبس قميص وبنطلون وسرح شعره وحط برفانه ولبس ساعته ولسه هايخرج من الاوضه لف نفسه و رجع تانى وفتح الدولاب وبدا يختار جاكيت بدله من بتوعه يلبسه فوق القميص وفعلا اختار واحد وطلعه ولبسه وبظروفها بيمد ايده فى الجيب بتاع البدله اتفاجأه بحاجه غريبه جواه .",
                "مسكها وطلع ايده من الجيب اتصدم اول لما شاف سلسله ليل بين ايديه فابتسم بحزن وفضل باصص لها شويه وضمها بأيده وقربها من شافيفه وباسها بكل رقه .",
                "ومسكها وأتأمل فيها شويه وشاف فعلا القلب اللى فيها وبصله اوى وحاول يفتحه وفعلا فتحه وظهر جواه صورة صغيرة اوى .. صورة خالته هدى .",
                "فخد بعضه ونزل على تحت وكان الكل صاحى وصبح عليهم كلهم .. وقرب من والدته ومد ايده ليها وقال .. لقيت سلسله ليل يا امى .",
                "هنا الكل اتفاجأه وبص على ايده وسميحه مش قادرة تمد ايديها وتاخدها قلبها وجعها اوى اول لما لمحت السلسله ودموعها سبقتها ومدت ايديها وخدتها وفضلت بصلها اوى اوى وبعدها فتحت القلب اللى فيها وشافت صورة هدى اختها وقالت .. يا حبيبتى يا هدى .. يا حبيبتى ياااااا هدى .",
                "كنتى بتجيلى فى احلامى دايما وتحدفيلى السلسله .. وانا ما كنتش عارفه ايه معنى الحلم ده .. لكن دلوقتى فهمت رسالتك ووصيتك يا حبيبتى .. فهمت انك عايشه بروح ليل بنتك اللى هى حته منك .. عرفت انك بتوصينى عليها يا روح قلبى .. اوعدك انى هلاقيها وهاجبها وهاحطها جوا رموش عنيا يا هدى",
                "__________________________________",
                "وفى الاوضه الاسطى حسن كان الكل موجود بيطمنوا عليه بعد كل اللى حصل امبارح اودام عيونه وبعد ما ضغطه على .. وهو الحمد لله كان افضل بكتير بعد ما خد الحقنه اللى ادهاله حسام .",
                "وايه بلغته ان الكل بيدور على ليل فى كل مكان وانه ميقلقش عليها ويشد حيله كده علشان يرجع زى الاول واكيد شويه و هاتظهر .",
                "حسام دخل عليهم لقى الكل متجمع حواليه .. فابتسم وصبح عليهم كلهم وعيونه كانت مركزه على أيه اللى اتحرجت من",
                "نظراته دى .",
                "حسام قرب من الاسطى حسن وابتسم وقال .. اخبارك ايه يا راجل يا طيب النهارده يارب تكون افضل .. والحمد لله انا شايفك زى الفل اهو النهارده بدام كل حابيبك حواليك .",
                "انا عاوزك تفوق كده وتصحص علشان عاوز اجيب الست الوالدة ونيجى نزوركم فى البيت قريب بعد ما نطمن على ليل باذن الله .",
                "أيه اول لما سمعت كده وفهمت هو يقصد ايه بالضبط خدت بعضها ولسه هاتخرج من الاوضه سمعت الاسطى حسن باباهاض بينده عليها ويقول ... أيه خارجه راحه فين يا بنتى .. ولا اتكسفتى من كلام الدكتور حسام ليا .. حسام كلمنى امبارح وجه طلب ايدك منى لما انتى خرجتى وروحتى لسميحه هانم الفيلا .",
                "وانا اودامكم كلكم اهو موافق عليه وعمرى ما هلاقى عريس لبنتى زى دكتور حسام فى اخلاقه وشاطرته ورجولته وحنيته ومساعده كل الناس .. حسام راجل وابن اصول .. واللى حافظ على ليل شويه من غير ما يعرفها كويس .. قادر انه يحافظ على مراته وهى معاه وفى بيته .. قولتى ايه يا أيه يا بنتى .. اخليه يجيب والدته ويجوا يزورنا فى البيت قريب لما نلاقى ليل ولا رأيك أيه .",
                "أيه اتكسفت جدا ومكنتش تتخيل ابدا ان حسام ممكن يكلم باباها بالسرعه دى وفى الظروف دى ومن كسوفها بصت لباباها وقالت بصوت واطى اوى .. اللى تشوفه يا بابا وخدت بعضها بسرعه وجريت وخرجت من الاوضه من كتر الكسوف .",
                "____________________",
                "زين اول حاجه عمها اول لما خرج من الفيلا انه يروح ليوسف بيته علشان يسأله على ليل .",
                "وفعلا ركب عربيته وطلع على طول باقصى سرعه على بيت يوسف وبعد حوالى تلت ساعه كان وصل اودام باب الفيلا .",
                "ركن عربيته ونزل ودخل على جوا واول لما دخل رن جرس الباب ويوسف فتح بعد فترة لانه كان نايم وعايش لوحده فى الفيلا واتصدم واتفاجاه اول لما شاف زين اودام عنينه .",
                "يوسف وهو بيدعك فى عنيه وبيعدل فى شعره بص لزين و قال .. زين ؟! خير يا زين حصل حاجه ولا ايه .",
                "زين باحراج لانه اول مرة يجى ليوسف بيته رد وقال .. اعذرنى يا يوسف انى جيتلك بدرى كده من غير ميعاد .. بس فعلا كنت عاوزك فى شىء ضرورى جدا ومهم .",
                "يوسف شاور لزين بالدخول وقال .. متقولش كده يا ابنى انت تشرف فى اى وقت البيت بيتك .. انا كده كده كنت هاصحى بدرى علشان ميعاد التصوير .. المهم اتفضل ادخل مش هانفضل نتكلم على الباب كده .",
                "وفعلا دخل زين وقعد ويوسف قعد على الكرسى اللى اودامه وبصله بحيرة واستغراب وقال .. خير يا زين فى حاجه حصلت بخصوص الفيلم ولا ايه ؟؟",
                "زين بحزن رد وقال .. الموضوع بخصوص ليل يا يوسف .. ليل مش لقينها من امبارح ومنعرفش عنها اى شىء او راحت فين بالضبط وانا قولت اجى وأسألك عليها يمكن تكون قدرت تكلمك او تتصل بيك .",
                "يوسف باستغراب رد وقال .. معقول ليل مش عارفين مكانها .. طيب ازاى.",
                "زين شرحله انها سمعت كل كلامهم امبارح فى الشركه وبعدها خدت بعضها ومشيت واختفت من ساعتها .",
                "يوسف مش قادر يصدق ان ليل اختفت وبص لزين وقال .. هى للاسف متصلتش بيا ولا انا اعرف عنها اى شىء من ساعه اللى حصل فى الشركه وسكت شويه وقال .. طيب دورت عليها كويس انت وعمر يا زين .",
                "زين اخر امل ليه راح ان ممكن يوسف يكون عرف عنها حاجه او هى اتصلت بيه ورد على يوسف وقال .. قلبنا الدنيا كلها عليها امبارح وللاسف كأنها ملح وداب وملهاش اى أثر فى اى مكان .. وقام وقف وطلب من يوسف انه يبلغه باى شىء ممكن يعرفه عنها .. ويوسف وعده بكده ولسه هايخرج من باب الفيلا ويوسف معاه بيوصله سمع صوت بنت بتقول .. مين عندك يا بيبى.",
                "يوسف مش قادر يصدق ان ليل اختفت وبص لزين وقال .. هى للاسف متصلتش بيا ولا انا اعرف عنها اى شىء من ساعه اللى حصل فى الشركه وسكت شويه وقال .. طيب دورت عليها كويس انت وعمر يا زين .",
                "زين اخر امل ليه راح ان ممكن يوسف يكون عرف عنها حاجه او هى اتصلت بيه ورد على يوسف وقال .. قلبنا الدنيا كلها عليها امبارح وللاسف كأنها ملح وداب وملهاش اى أثر فى اى مكان .. وقام وقف وطلب من يوسف انه يبلغه باى شىء ممكن يعرفه عنها .. ويوسف وعده بكده ولسه هايخرج من باب الفيلا ويوسف معاه بيوصله سمع صوت بنت بتقول .. مين عندك يا بيبى .",
                "زين اتصدم اول لما سمع الصوت ده وحس انه يعرفه وسمعه قبل كده وعيونه جت على شاهى وهى نازله من فوق ولبسها كان فظيع عبارة عن شورت قصير جدا جدا وتيشيرت كت بحماله رفيعه اوى .. وهى اول لما شافت زين اتفاجأت وقالت بدلع .",
                "زين .. اقصد دكتور زين و نزلت بسرعه وابتسمت وقربت منه .. ولسه يا دوبك هاتمد ايديها ليه وتسلم عليه .. زين بصلها بكل استحقار وبص ليوسف وقال سلام يا يوسف اشوفك وقت تانى وخد بعضه وخرج بره الفيلا وركب عربيته وطلع بيها باقصى سرعه. يوسف خد بعضه ودخل هو وشاهى اللى مكنتش طايقه نفسها خالص من قله ذوق زين معاها واتنرفزت وبصت ليوسف وقالت .. قليل الذوق اوى وحقير .. شوفت لسه هامد ايدى ليه بصلى من فوق لتحت ازاى يا عموووو",
                "يوسف بصلها بكل غيظ وقعد وقال .. والله عنده حق .. بقى ده منظر تنزلى بيه من فوق اودامه يعنى يا ست شاهى .. ليه حق يبصلك بالمنظر ده .. انا عن نفسى اتحرجت جدا .. لكن سياتك ولا همك ان راجل غريب يشوفك بالبس البيت ده .",
                "شاهى بصت لنفسها وردت وقالت .. ماله لبسى بقى ان شاء الله ما هو كويس اهوووو .",
                "ولا عاوزينى البس عبايه تجرجر ورايا وانا ماشيه وبكم طويل وتخنق .",
                "يوسف برخامه رد وقال .. والله الناس اللى بيلبسوا لبس كويس زى دول ناس محترمه ومؤدبه مش زى حضرتك مخليه جسمك عرض للكل وكأنك بتقوللهم انا اهوووو تعالوا اتفرجوا عليا .",
                "شاهى اتغاظت من كلام يوسف ونفخت وقالت .. تمام تمام خلينا فى المهم دلوقتى .. زين كان جاى هنا بيعمل ايه فى الفيلا ؟!",
                "يوسف بصلها ورد وقال .. زين كان جاى يسألنى عن ليل لانها مختفيه من امبارح وميعرفوش عنها حاجه .. وفضل طول الليل هو وعمر بيدوروا عليها وتوقع انى اعرف حاجه عنها وجه علشان يسألنى .",
                "شاهى بفرحه ردت وقالت .. ايه ده هى ليل اختفت ومشيت وغارت فى ستين داهيه .. يا سلاااام كده اقدر اقرب من زين براحتى بقى .. بس هو ليه مهتم بيها اوى كده ؟! اوعى يكون بيحبها يا عموووو .",
                "يوسف ضحك بسخريه وبصلها وقال .. لا طبعا هو مش بيحبها .. هو بيعشقهاااااااا .",
                "هنا شاهى اتصدمت واتغاظت اوى ودبدبت برجلها فى الارض زى الاطفال وخدت بعضها وطلعت على فوق .. وهى بتبرطم وبتقول .. بيحبها على ايه دى حته بنت هبله وعبيطه فلاحه ولا تسوى .",
                "يوسف سمعها وابتسم وقال .. ياريتك كنتى زيها يا شاهى فى ادبها وأخلاقها واحترامها لنفسها وكمان كرامتها اللى سابت علشانها كل شىء ومشيت بكل هدوء .",
                "يا ترى روحتى فين يا ليل و١قام هو كمان وطلع على فوق علشان يلحق يجهز نفسه قبل ميعاد التصوير .",
                "_________________________________",
                "عدى كذا ساعه وليل كانت صحيت من نومها على خبط الباب .",
                "فقامت مفزوعه من نومها وبصت حواليها وافتكرت انها نايمه فى الاوضه دى فانزلت من على السرير وراحت ناحيه الباب وقالت .. مين بيخبط ؟؟",
                "عايده ردت وقالت .. انا يا ليل يا بنتى افتحى متخافيش .",
                "ليل باستغراب فتحت ترباس الباب وفتحته وقالت .. اهلا يا ام احمد تعالى اتفضلى وبصتلها اوى وقالت ايه ده انتى لحقتى تروحى لعيالك وترجعى تانى للشغل كده على طول .",
                "عايده ردت وقالت .. اعمل ايه بس يا بنتى اكل العيش صعب .. وبعد ما رجعت على بيتى وفطرت العيال وعملت الاكل وخلصت اللى ورايا كله ولسه هاخد بعضى وانام شويه علشان استريح .. لقيت المدير بنفسه بيتصل بيا وبيطلب منى انى اجيب بعضى واجى علشان فى ضغط شغل كبير النهارده فى الكافيه بمناسبه حفله صغيرة كده جت فجاه عاملها زبون كبير من زباين الكافيه .. والدنيا هيصه وزحمه بره بيستعدوا ليها .",
                "وجيت على هنا علشان اصحيكى وتيجى تساعدينى فى المطبخ لانى مش قادرة خالص وملحقتش انام حتى ساعه واحده .. معلش يا بنتى انا عارفه ان انتى كمان تعبانه وملحقتيش تستريحى .",
                "ليل ابتسمت وردت وقالت .. لا ابدا انا نمت على طول بعد ما انتى مشيتى وسيبتى ويادوبك لسه صاحيه على خبط الباب بتاعك دلوقتى .. متقلقيش هاغسل وشى على طول واجيلك على المطبخ .",
                "عايده فرحت وردت وقالت.. ربنا يسعدك يا بنتى ويقويكى .. شكلك بنت حلال وجدعه وبتحبى الشغل .. على العموم هاسبقك انا على المطبخ واغير لبسى تكونى انتى جهزتى نفسك وجيتى . وااااااه كنت هانسى .. خدى الشنطه دى يا بنتى فيها بلوزة وجيبه وفستان كده من بتوع عيالى البنات جبتهملك علشان لو حبيتى تغيرى اللبس اللى عليكى ده ولا حاجه وتغسليه .. انا عارفه انهم مش اد كده بس قولت اعمل اللى عليا واجبهملك .",
                "ليل عيونها اتملت دموع وقربت من عايده وقالت .. انا مش عارفه اشكرك ازاى على كل اللى عملتيه معايا .. ربنا يكرمك يارب ومتشكرة جدا ليكى .",
                "عايده ابتسمت وحضنتها وقالت .. متقوليش كده يا بنتى .. ربنا يعلم انا حبيبتك واستريحتلك اد ايه .. يالا جهزى نفسك وحصلينى على طول .. سلام .",
                "وفعلا عايده خدت بعضها و مشيت وليل قفلت الباب وراها بالترباس ودخلت تغسل وشها فى الحمام .",
                "________________________________",
                "وفى الفيلا عند سميحه كان الكل قاعد بيفكر فى كل اللى حصل وكمان مش عارفين يعملوا ايه بالضبط علشان يوصلوا لى ليل .",
                "الحاجه انعام بحزن بصتلهم وقالت .. ربنا هايطمنا عليها قريب ان شاء الله المهم متزعليش نفسك يا سميحه يا بتى انت واختك سماح كده .. ادعولها انها ترجع بالسلامه وتقدروا تعوضوها كل السنين اللى عدت عليها كده وهى بعيد عنكم وانتم متعرفوش عنها حاجه .. حبوها الحب اللى كنتم بتحبوه لهدى الله يرحمها .. ادوها الحب والحنيه والحنان اللى هى فقدتهم لما امها ماتت وسابتها لمرات اب متعرفش الرحمه ولا تعرف ربنا .",
                "الحاج صفوان رد وقال.. عندك حق يا حاجه.. الله يرحمه اخويا برهان .. ياما قولتله وياما كلمته انه يوافق على اللى اسمه عبد الرحمن ده .. اهو مش اد المقام اه بس كان راجل وشهم وبيحبها وكان هايحافظ عليها وعاش معاكم كام سنه عمره ما عمل حاجه وحشه .. بس برهان كان اهم حاجه عنده ساعتها اسم العيله ومين الشخص اللى هايناسبه وعنده ايه وبيملك ايه ومن عيله كبيرة ولا فقير .",
                "فهمته كتير ان الفقر مش عيب المهم انك تدى بنتك لراجل يحافظ عليها ويقدر يسعدها وكفايه اللى حصل لنعمه بنتى",
                "سميحه بحزن ردت وقالت.. الله يرحمها يا عمى هى وهدى اختى .. هربوا من بيوتهم مع اللى بيحبوهم باسم الحب وكان مسيرهم ايه فى الاخر ماتوا وهما فى عز شبابهم وكل واحده فيهم اهى سابت زكرى منها وحته من روحها تفكرنا بيها ربنا يسامحهم ويرحمهم ويغفرلهم .",
                "الحاج صفوان رد وقال .. المهم دلوقتى يا بتى احنا هاناخد بعضنا كده ونرجع على البلد علشان زى ما انتى عارفه المصانع والشغل لوحده ومهما كان فى ولاد عمك هناك بعيالهم بس بيحتاجونى انا وصلاح معاهم فى اى شىء ومش عاوزين نتأخر عليهم اكتر من كده .. مع انى كنت عاوز افضل انا والحاجه انعام لحد ما نطمن على ليل بنت هدى .. بس اعمل ايه بقى فى الشغل اعذرونى يا بتى .. وابقوا طمنونا وعرفونا كل حاجه اول لما توصلولها .",
                "سماح ردت وقالت .. ليه كدة بس يا عمى انتم ملحقتوش تقعدوا معانا ده يادوبك لسه جايين مم يومين اتنين خليكم كام يوم تانى والنبى يا عمى ملحقناش نشبع منكم .",
                "الحاج صفوان رد وقال.. معلش يا سماح يا بتى انتى عارفه كويس اوى مشاغل عمك اد ايه .. والبلد كلها متقدرش تستغنى عنى ولا ساعه واحده كمان .",
                "سميحه ردت وقالت .. ربنا يخليك لينا يا عمى ويبارك فى صحتك انت والحاجه انعام .",
                "صلاح قام وقف وقال .. احنا هانتوكل على الله بقى وابقوا طمنونا على الغاليه بنت الغاليه هدى .",
                "عدى بهزار رد وقال.. قولتلى بنت الغاليه  ااااه يا دنجوان انت يا روميووو .. الحب القديم ده ولا ايه يا ابو ملك .. طيب والله لابلغ ام ملك بكده واشوف رايها أيه فى الحكايه دى .",
                "الحاج صفوان رفع العكاز بتاعه وقام وقف وقال .. بس يا زفت الطين انت واتلم بدل ما افتح نافوخ ده نصين واستريح منك ومن لسانك الطويل ده اللى عاوز حشه .. احنا فى ايه ولا ايه ياض يا عبيط انت ولسه هايرفع العكاز ويضربه .. عدى جرى بسرعه من اودامه وقال .. وانا مالى بس يا (لمبى) قصدى يا جدى ما ابنك هو اللى كان شكله كده بيحب من وراك انت ونعومتى ومقضيها ومقطع السمكه وديلها .",
                "صلاح اتصدم واتحرج من كلام عدى وقال .. اه منك انت ومن طوله لسانك اللى هادوديك فى داهيه دى يا عدى .. اقسم بالله لو مسكت ما هايحصلك طيب .",
                "عمر حب يدخل فى الموضوع بخفه دمه هو كمان فقرب من عدى وهو عامل نفسه متعصب وهايزعقله وقال .. اخص عليك اخص يا واد يا عدى حد برضه يفضح عمه صلاح بالمنظر ده كده .. ويقول انه كان بيحب خالتو هدى وكان واقع لشوشته وخالتو هدى شكلها نفضتله ومرديتش تتجوزه .",
                "فى اللحظه دى عدى وعمر خدوا بعضهم هما الاتنين بمنتهى السرعه وجريوا على الجنينه على طول وهما ميتين من كتر الضحك.",
                "والكل فضل يضحك على خفه دمهم حتى صلاح نفسه ضحك وقال .. اه يا جذمه منك ليه انت .. فكرتوا الواحد بحاجات جميله وزكريات اجمل عدى عليها الزمن .. وهى",
                "(الحب الاول)",
                "__________________________________",
                "مر حوالى تلت اسابيع على اختفاء ليل من غير ما حد يعرف حاجه عنها خالص وزين نفسيته ادمرت وحالته بقت وحشه جدا ووقف تصوير الفيلم الجديد .",
                "حتى شغله فى الشركه بقى بكل عصبيه ونرفزة مع الموظفين .. والكل كان ملاحظ عليه الحاله دى بالذات سميحه وحسام صاحب عمره اللى كان عارف هو اد ايه اتعلق باليل .",
                "عملوا كل اللى يقدروا عليه علشان يوصلوا ليها ومقدروش خالص وكأنها فص ملح وداب .",
                "وفى ليله كانوا متجمعين على السفره بيتعشوا كلهم وعمر بيهزر هو وشاهندا زى عاويدهم وعمال بيناكف فيها .",
                "عمر بصلها بغيظ وقال اوادم الكل .. طيب يا خالتو خلى بنتك الرخمه دى ترد عليا وتدينى كلمه اخيره وتقولى انها بتحبنى ومش هاتقدر تستغنى عنى وموافقه انها تتجوزنى.",
                "شاهندا اتصدمت واتحرجت وبصتله بكل غيظ وقالت .. تصدق انت عيل رخم فى حد يعمل كده .",
                "عمر رد بكل رخامه وقال .. اه فيه اناااااا",
                "اعملك ايه بس بقالى كام يوم بقولك بحبك بحبك وعاوز نحدد ميعاد علشان نعمل خطوبه وانتى تقلانه عليا ومش عاوزة ترسينى على بر .",
                "شاهندا بكل غيظ بصتله وقالت .. تقوم تعمل كده سياتك وتحرجنى .. انت مش عارف انى بتكسف يا عمر .",
                "زين نفخ و قام وقف وساب الاكل من غير اصلا ما ياكل اى شىء وراح قعد على الانتريه وشغل التلفزيون .",
                "سميحه بصت لعمر بلوم وقالت .. عجبك كده يا زفت انت مش شايف اخوك منظره عامل ازاى مش تبطلوا لعب العيال بتاعكم ده .",
                "عمر رد وقال.. انا عملت ايه بس يا ست ماما هى عادته ولا هايشتريها .. فضل يرخم على ليل الغلبانه لحد ما طفشها وراجع بعد كده يندم .",
                "سماح ردت وقالت.. عيب يا عمر ما يصحش ده مهما كان اخوك الكبير ونفسيته وحشه و............. وقبل ما تكمل كلامها",
                "سمعوا زين فجاه بيقووووول .. لييييييل",
                "الكل انتبه ليه واستغرب .. ورجع زين تانى وقال .. ليل اهى .. تعالوا بسرعه .. ليل فى التلفزيون .. ليل اهى يا ماما .. ليل اهى يا خالتووو .",
                "الكل بسرعه قام من على السفره وجريوا على زين وبصوا للتلفزيون واتصدموا اول لما شافوا فعلا ليل طالعه زى القمر و لابسه فستان حلو اوى سواريه وحاطه مكياج ورافعه شعرها فورمه لفوق وواقفه جنب يووووووسف .",
                "فى اللحظه دى زين اول لما عيونه جت على يوسف بصله بكل غيظ وقال .. الحيوااااااان",
                "انا هاموتك يا يوسف .. انا هاموتك وفى لحظه كان واخد مفاتيح عربيته وموبيله من على التربيزه وخرج فى لمح البصر من الفيلا كلها .",
                "سميحه بكل خوف بصت لعمر وقالت .. الحق اخوك يا عمر .. الحق زين قبل ما يتهور ويعمل حاجه وحشه فى يوسف .. الحقه يا ابنى بسرعه .",
                "وفعلا عمر خرج بسرعه ورا زين ولحقه قبل ما يطلع بالعربيه بتاعته وفتح باب العربيه وركب معاه .",
                "عمر بينهج من الجرى وبصله وقال.. اهدى يا زين الامور مش بتتحل كده .. اهدى لما نعرف بالضبط هما وصلوا لبعض ازاى وايه اللى هى عملاه فى نفسها ده .",
                "زين بكل عصبيه وصوت عالى رد وقال .. متقوليش اهدى .. متقوووليش اهدى خالص .. الكلب انا روحتله لحد بيته وقولتله اول لما يعرف عنها اى شىء او تتصل بيه او يوصلها يبلغنى على طول .. الحيوان شكله كده ضحك عليا ووصلها قبلى و احتفظ بيها عنده ونفذ اللى كان قايلى عليه وعمل نفسه اكتشفها وظهرها أخيرا للجمهوووور اهو .. انا لازم اموته واشرب من دمه .",
                "عمر رد وقال .. يا زين اهدى اكيد فيه سوء تفاهم ويوسف اكيد عنده مبرراته .",
                "زين بعصبيه بصله وقال.. مبررات ايه اللى تخليه يعمل كده .. وايه اللى يخليه يكدب عليا ساعه ما روحتله فيلته وقالى معرفش عنها حاجه .. اكيد الهانم لما خدت منه الكارت بتاعه فى الشركه ضحك عليها بكلمتين حلوين زى عاويده وراحتله بمزاجها .. انا مش هاسكت ابدا يا عمر انا مش هاسكت.",
                "عمر حاول يهديه لكن للاسف زين كان على اخره ومش طايق اى حد يكلمه .. سميحه رنت كذا مرة عليه وهو كان بيكنسل .. فارنت على عمر وعمر قالها تهدى خالص علشان صحتها وهو مع زين متقلقش .",
                "وفضلوا على كده لحد ما وقف زين فجأه اودام باب فيلت يوسف .",
                "نزل زين بسرعه ودخل على جوا وفضل يرن فى جرس الباب كتيييير ويرزع بايده بس للاسف محدش رد وجه البواب اللى كان فى الحمام بسرعه على ترزيع الباب ده وبص لزين وقال .. خير يا بيه عاوز مين هنا ؟",
                "زين بكل عصبيه رد وقال .. يوسف فيييين ؟",
                "البواب رد وقال .. يوسف بيه عنده تصوير وشويه وزمانه راجع اقوله مين لما يوصل حضرتك .",
                "زين بعصبيه بصله وقال .. تصوير فى انهى زفت مكان .",
                "البواب بخوف رد وقال .. معرفش يا بيه والله هو خرج من بدرى وقالى كده هو والست هانم الصغيرة .",
                "زين هنا خد نفس طوييييل وعمر بص للبواب وشكره ومسك ايد زين وقال .. يالا يا زين ملهاش لازمه وقفتنا دى خالص .",
                "زين بكل عصبيه شد دراعه من ايد عمر اخوه وخرج من الفيلا وفتح عربيته وركب وقعد .",
                "عمر خد بعضه وراح وراه وفتح باب العربيه وركب وبص لاخوه وقال .. اطلع يا زين ملهاش لازمه خالص القاعده دى ويا عالم هايرجعوا امتى من بره .",
                "زين بعصبيه بصله وقال.. انا مش هاتحرك من هنا غير لما اشوفه واشوفها .. فامش عاوز كتر كلام ولو مش عاجبك اتفضل ارجع على الفيلا .. انا مش صغير .",
                "عمر سكت خالص ومردش عليه وفضل ساكت .",
                "__________________________________",
                "وفى بيت الاسطى حسن كان الكل سهران والاسطى حسن كان خرج من المستشفى من اسبوعين وبعدها بيومين حسام راح اتقدم لأيه رسمى وخد والدته معاه وطلبوا ايديها وحسن وافق وأيه كانت فرحانه جدا بس كان ناقصها صاحبتها تكون جنبها فى يوم زى ده ..",
                "وباباها وحسام اتفقوا انهم يأجلوا ميعاد الخطوبه لحد ما ليل تظهر وقروا الفاتحه بس والكل كان فرحان .",
                "أيه كانت فى البلكونه بتتكلم مع حسام على الموبيل وعمالين بيخطتوا لمستقبلهم ولحايتهم .. والاسطى حسن ومراته كانوا قاعدين فى اوضتهم بيتكلموا مع بعض عن جهاز أيه .. و عبير كانت فى اوضتها قاعده كالعاده وماسكه الموبيل بتتفرج على الصور والفيديوهات على الفيس وفجأه قامت من على السرير واتصدمت اول لما شافت صور كتير لى ليل بفساتين مختلفه وكانت جميله جدا وكأنها عارضه ازياء واتغيرت كتير . وكاتبين تحتها .. الوجه الجديد (ليل) للمنتج الكبير يوسف الشريف .",
                "عبير جريت بسرعه وفتحت باب اوضتها وراحت لامها وابوها وكمان ايه اختها ووقفت فى وسط الصاله وقالت بأعلى صوتها تعالوا بسرعه كلكم .. الحقووووا الحقوووا لقيت مين على الفيس .",
                "حسن ومراته اتخضوا من صوت عبير ومنظرها وخرجوا بسرعه من اوضتهم وأيه استاذنت من حسام وقفلت بسرعه معاه بحجه ان مامتها بتنده عليها ودخلت للصاله بسرعه .",
                "حسن بتوتر وقلق بص لعبير وقال .. خير يا عبير يا بنتى فى ايه وشوفتى مين خلاكى مش على بعضك كده .",
                "أيه باستغراب بصت لاختها وقالت .. ما تنطقى يا بت انتى فى ايه وشوفتى ايه على الزفت الموبيل ده .",
                "عبير بابتسامه ردت عليهم وقالت .. حزروا فزروا شوفت مين دلوقتى على الفيس",
                "امها بعصبيه بصتلها وقالت .. ما تنطقى يا بلوة انتى قلبى هايقف من الخضه .",
                "عبير ردت وقالت .. ليل صورها ماليه الفيس بوك كله .. صور كتير اوى اشكال والوان وشكلها بقى حلو اوى اوى واييييه  لابسه شويه فساتين روعه تهبل .",
                "حسن اتصدم وجرى على عبير وشد الموبيل من ايديها وقال .. بتقولى ايه ليل!! ورينى هى فين بسرعه يا بنتى .",
                "وبدأت عبير توريهم صور ليل اللى ماليه الفيس بوك كله وكان اكتر صورها مع المنتج يوسف الشريف وكاتبين بوست كبير مع الصور انها الوجه الجديد (ليل) احدث اكتشاف للمنتج الكبير .",
                "هنا الكل اتصدم اول لما شافوا الصور بتاعه ليل واتفاجؤا بيها .",
                "حسن بصدمه بصلهم وقال .. هى ليل فعلا بشحمها ولحمها .. بس إيه اللى هى عملاه فى نفسها ده .. ليه كده يا ليل يا بنتى .. ليه كده بس .",
                "أيه خدت الموبيل من ايد ابوها هى وامها وشافوا صور ليل كلها واتفاجؤا هما كمان ومقدروش ينطقوا .",
                "وشويه وحسن مسك موبيله ورن على سميحه هانم وبلغها باللى شافه وسميحه بلغته ان هما عرفوا بكده وشافوها فى التلفزيون وانصدموا وزين راح يشوفها هو وعمر ويجبها.",
                "حسن بلغها ان اول لما النهار هيطلع هايجيب بعضه هو وأيه على طول ويجوا يطمنوا عليها .",
                "وسميحه رحبت بيهم وقفلت معاه السكه بعد ما بلغته سلامها لام ايه والبنات .",
                "أيه دخلت اوضتها ومسكت موبيلها واتصلت على خطيبها وبلغته بكل اللى حصل وانصدم واستغرب ان ليل تعمل كده من اساسه.. وقفل معاها علشان يلحق يتصل بزين علشان يشوفه فين ويروحله بدل ما يتهور فى اى شىء ويعمل حاجه فى يوسف او حتى ليل .",
                "زين كان لسه واقف بعربيته ومعاه عمر اخوه اودام فيلت يوسف والوقت كان بيعدى عليهم ببطء رهيب .",
                "موبيل زين رن وكان حسام هو اللى بيتصل وزين كنسل مرة واتنين وفى التالته رد وقال بعصبيه .. ايوا يا حسام .",
                "حسام حس من صوت صاحبه انه على اخره ومش طايق حد وعصبى جدا فرد وقال .. انت فين يا زين طمنى عليك .",
                "زين بالعافيه رد وقال .. حسام اقفل دلوقتى وهافهمك كل حاجه بعدين علشان بس مش فاضى وقفل الموبيل من غير ما يسمع رد من حسام .",
                "حسام بدأ يقلق على زين فقام وقف وغير لبسه بتاع المستشفى فى السريع وخد بعضه ونزل منها خالص وركب عربيته وافتكر لما أيه بلغته ان زين مش لوحده وان عمر اخوه معاه فامسك موبيله تانى وهو سايق ورن على عمر .. وعمر لما سمع رن موبيله وشاف اسم حسام على الشاشه رد وقال.. اهلا يا حسام.",
                "حسام رد وقال.. قولى يا عمر انت وزين فين بالضبط انا جاى فى الطريق .",
                "عمر رد وقال .. يا ابنى ملوش لزوم انك تيجى احنا شويه وهانرجع على الفيلا ملهاش لازمه قاعدتنا دى خالص اصلا .",
                "حسام رد وقال.. يا ابنى انت انطق انتم فين علشان اجلكم .",
                "عمر خد نفس طويل وبلغ حسام انه هايبعت ليه اللوكيشن بتاع عنوان يوسف وقبل ما يقفل معاه عمر اتفاجأه بزين بيفتح باب العربيه وبيجرى منها باقصى سرعه و....................",
                "حسام بدأ يقلق على زين فقام وقف وغير لبسه بتاع المستشفى فى السريع وخد بعضه ونزل منها خالص وركب عربيته وافتكر لما أيه بلغته ان زين مش لوحده وان عمر اخوه معاه فامسك موبيله تانى وهو سايق ورن على عمر، وعمر لما سمع رن موبيله وشاف اسم حسام على الشاشه رد وقال : اهلا يا حسام.",
                "حسام رد وقال: قولى يا عمر انت وزين فين بالضبط انا جاى فى الطريق .",
                "عمر رد وقال: يا ابنى ملوش لزوم انك تيجى احنا شويه وهانرجع على الفيلا ملهاش لازمه قاعدتنا دى خالص اصلا .",
                "حسام رد وقال: يا ابنى انت انطق انتم فين علشان اجلكم .",
                "عمر خد نفس طويل وبلغ حسام انه هايبعت ليه اللوكيشن بتاع عنوان يوسف وقبل ما يقفل معاه عمر اتفاجأه بزين بيفتح باب العربيه وبيجرى منها باقصى سرعه",
                "و...............",
                "راح اتجاه عربيه يوسف اللى كانت وصلت ويادوبك بيركن فيها اودام باب الفيلا وزين اول لما شافه هو وليل فى العربيه وعمالين بيضحكوا اتجنن اكتر ونزل جرى من عربيته وراح ناحيتهم وعيونه بتطلع شرار .",
                "عمر بسرعه قال لحسام اللى كان لسه معاه على التليفون : اقفل بسرعه يا حسام يوسف وصل ومعاه ليل وشكل زين هايرتكب جريمه النهارده وبمنظره ده جايز يقتل يوسف كمال ويخليه كفته، تعال بسرعه يا حسام ارجوك علشان نوقف الجريمه دى .",
                "وقفل الموبيل ونزل جرى هو كمان من العربيه وراح ناحيه عربيه يوسف علشان يلحق اخوه قبل ما يتهور ويموت يوسف .",
                "زين بكل عصبيه وغضب قرب من الباب بتاع يوسف اللى اتفاجأه بزين وهو بيفتح الباب وشد يوسف من العربيه واداله حته بوكس فظييييع وقعه فى الارض، ومد ايده ورفعه وضربه بوكس تانى اشد، عمر جرى عليهم و حاول يبعد زين عن يوسف بس للاسف زين مسك يوسف من جاكيت البدله بتاعته وفضل يضرب فيه لكمات متتاليه، ويوسف بقى يرد الضرب لزين هو كمان فى وشه، وليل من الصدمه ومن اللى شيفاه اودام عنيها بيحصل بسرعه نزلت من العربيه وهى بتصرخ وبتحاول تبعد زين عن يوسف اللى بقى غرقان فى دمه، بس زين اول لما شافها بتعمل كده وبتحاول تحوش عن يوسف وبتحميه زقها لبعيد وكانت هاتقع على الارض من شده الزقه لولا عمر مسكها وسندها .",
                "فضلوا يضربوا فى بعض هما الاتنين وزين بيشتم فيه وهو بيقول: يا حيوااااان يااا قذر يا زباااله، ازاى تعمل كده، ازاى تعرف مكانها وتجيبها عندك وتهبب فيها اللى انا شوفته ده والعالم كله زمانه شافه من غير ما تقولى، كنت فاكرك راجل لكن بعد اللى انت عملته ده عرفت انك انسان قذر ، انا هاموتك يا يوسف، انا هاموتك وهاشرب من دمك، انا جيتلك هنا وقولتلك لو عرفت عنها اى حاجه ابقى بلغنى .. مكنتش اعرف انك انسان واطى كده .. مكنتش اعرف انك هاتنتهز الفرصه وتشغلها فى وسط زى ده وانا وانت عارفين الوسط ده كويس اوى بيحصل فيه ايه يا حيوان يا زباله.",
                "ليل اتصدمت و بعلو صوتها وبكل عصبيه بصتله وقالت : ببببببس كفايه ياااا زين كفاااية.",
                "بس بقى .. بببببس، انت عاوز منى ايه، مش كفايه اللى انت عملته وقولته، مش كفايه تهزيقك وجرحك ليا، مش كفايه اهانتك ليا وسط شركتك ووسط موظفينك واودام سكرتيرتك، مش كفايه معايرتك ليا بأهلى وبعيلتى، مش كفايه قولت انى جايبك من الشارع وده كده شىء يعرك، انت عاوز منى ايه يا زين سيبنى فى حالى بقى سيبنى فى حاااااالى.",
                "وفى اللحظه دى قعدت على الارض وانهارت من كتر العياط وعمر جرى عليها علشان يهديها، وحسام كمان كان وصل بعربيته ونزل بسرعه واتصدم اول لما شاف المنظر ده اودامه، وشاف يوسف على الارض وهو غرقان فى دمه ومش باين ليه أى ملامح من كتر الضرب، وكمان شاف ليل وهى منهاره على الارض وعماله تعيط .",
                "قرب من زين وقال:ايه اللى انت هببته ده يا زين، انت ازاى تعمل كده عجبك عجبك كده فرجه الناس عليكم فى الشارع بالمنظر ده، عجبك يوسف واللى جراله ده، عجبك ليل والحاله اللى انت وصلتها ليها .",
                "زين بكل عصبيه وبرضه غرقان فى دمه بصله وقال: وانت عاجبك اللى هو وهى عملوه ده، عجبك منظرها وفستانها وشكلها يا حسام، هى دى ليل البنت المحترمه المؤدبه المسكينة اللى كنا عارفينها، يرضيك البيه يعرف مكانها ويخبى علينا كلنا .",
                "ليل قامت وقفت وقربت من زين ووقفت اودامه على طول وعيونها فى عيونه بكل وجع وألم وقالت: انت عاوز منى ايه يا زين؟",
                "زين بصلها بكل غضب وعيونه فى عيونها وقال: عاوزك ترجعى معايا على الفيلا وتسيبى الحيوان ده وتنسى كل اللى هو وعدك بيه ده، والشهرة والنجوميه والافلام والفلوس اللى بالملايين والحوارات دى كلها اللى انا وسيادته عارفين اخرها ايه بالضبط .",
                "ليل بكل تحدى بصتله وقالت: ولو قولتلك لااااا مش هارجع معاك هاتعمل ايه يا زين .",
                "زين بتحدى اكبر رد وقال: هاخدك غصب عنك يا ليل.",
                "لو حصلت انى اشيلك واحطك جوا العربيه بالعافيه هاعمل كده .",
                "ليل بتحدى اقوى قربت خطوه منه وعيونها فى عيونه و ردت وقالت: وانا اهووو اودامك يا زين يا جبالى ورينى ازاى هاتقدر تعمل كده .",
                "زين فى اقل من ثانيه كان شايل ليل من على الارض ومشى بيها لحد عربيته وهى عماله تصرخ وتزعق فيه وتضربه فى كتفه وتقوله نزلنى نزلنى نزلنى يا حيوووان .",
                "زين ولا كأنه سامع اى شىء وفتح باب عربيته وحطها فى الكنبه من ورا وبسرعه وقبل ما هى تنزل فتح الباب وركب وقفل الابواب كلها من عنده وطلع بأقصى سرعه فى طريقه على الفيلا وساب عمر وحسام وكمان يوسف مصدومين من اللى هو عمله من غير ما حد فيهم ينطق ولا كلمه ، حسام قرب من يوسف وساعده علشان يقوم من على الارض وعمر راح يساعده هو كمان وسندوه لحد ما دخل الفيلا من جوا، وحسام عمله الاسعافات الاولى وعمر بيحاول يطهر ليه كل الجروح بتاعته .",
                "حسام بص لعمر واتفتحوا هما الاتنين فى الضحك، يوسف بصلهم وقال: اضحكوا اضحكوا ما انتم مجربتوش بوكس من بتوع سى زين، انا قولتلكم من الاول بلاش انا بالذات بلاش تحطونى فى وش المدفع مع زين، وانتم اللى صممتوا اننا نكمل اللعبه دى عليه للاخر علشان خاطر ليل .",
                "حسام بيضحك اوى وقال : معلش يا يوسف مكنتش اعرف والله انه هايبقى بالتهور والجنون ده كله انا قولت هايشتمك ويهزقك ويسمعك كلمتين حلوين وياخد بعضه ويمشى ومكنتش اتخيل ابدا انا او عمر او حتى ليل انه يعمل كده، على العموم عندى انا دى يوسف معلش حقك علينا كلنا .",
                "وكمل كلامه وقال: فاكر يا يوسف لما كلمتنى فى شقتى وانا يا دوبك كنت ساعتها راجع من المستشفى وقولتلى انك لقيت ليل .",
                "وساعتها انا مكنتش مصدق خالص ولما جيت وشفتها بنفسى صدقتك .",
                "فلاش بااااك .",
                "الكافيه كان زحمه كتير وهيصه ودوشه والمطبخ كان فظيييع والكل بيشتغل بهمه ونشاط، وفجاه دخل مدير المكان وطلب من ليل بسرعه انها تلبس لبس العاملين اللى بيقدموا الطلبات وتبدا تساعد باقى زملائها برة، وليل ساعتها اتكسفت جدا بس فى الاخر عايده شجعتها على كده وان دى ثقه وفرصه كبيرة من مدير الكافيه ليها ولازم تستغلها .",
                "وفعلا دقايق معدوده وليل لبست لبس العاملين وخرجت وهى متوترة وخجوله وبدات تقدم الطلبات بنفسها للضيوف، لحد ما المسؤول عن الطلبات طلب منها انها توصل لتربيزه 8 الطلبات دى وهى فعلا راحت قدمتها واتفاجأت ساعتها بوجود يوسف اللى اتصدم هو كمان اول لما شافها فحاولت انها تبعد وتتهرب منه وتدخل المطبخ بسرعه بس يوسف قام من مكانه وراح وراها ولحقها بسرعه .",
                "يوسف باستغراب بصلها وقال: ليل انتى بتعملى ايه هنا ؟؟",
                "ليل ردت وقالت : بعمل ايه يعنى بشتغل هنا يا استاذ يوسف .",
                "يوسف رد وقال: ليل انتى مش عارفه زين قالب عليكى الدنيا ازاى وبيدور عليكى فى كل حته وفى كل شارع وجالى الفيلا وسأل عليكى .. وقالى لو عرفت عنك حاجه او انتى اتصلتى بيا ابلغه على طوووول و......",
                "ليل ردت بسرعه قبل ما يوسف يكمل كلامه وقالت: لاااااا ارجوك يا استاذ يوسف مش كفايه اللى هو عمله معايا وانا فى الشركه مش كفايه جرحه لكرامتى ومعايرته لاهلى، ارجوك يا استاذ يوسف بلاش تبلغه انك شوفتنى، ارجووووك لو سمحت، هو ملوش دعوة بيا من هنا ورايح .",
                "يوسف بحيرة رد وقال : طيب يا ليل زى ما تحبى ولو عزتى اى شىء انا تحت امرك فى اى حاجه وهاعمل نفسى انى مشفتكيش زى ما انتى عاوزة .",
                "ليل بخجل ردت وقالت، اشكرك يا استاذ يوسف ربنا يخليك .",
                "يوسف سلم عليها ويادوبك مشى كام خطوة اودام .. سمع ليل بتقول : استاذ يوسف ممكن اسالك سؤال لو سمحت .",
                "يوسف رجع تانى وبصلها وابتسم وقال : اوى اوووى اتفضلى يا ليل انا تحت امرك .",
                "ليل بكل خجل ردت وقالت :حضرتك تعرف دكتور حسام عز الدين صاحب زين .",
                "يوسف فضل يفكر شويه وقال : حسام عز الدين ااااه اعرفه محتاجاه فى اى حاجه ؟",
                "ليل ابتسمت وقالت: طيب حضرتك متعرفش رقم موبيله ايه علشان عوزاه ضرورى .",
                "حسام طلع موبيله من جيبه وفتحه وبدأ يدور على رقم حسام لحد ما لقاه وبص لى ليل وقال : وادى يا ستى رقم حسام تحبى تكلميه .",
                "ليل ابتسمت وقالت، لا شكرا انا هاجبلك ورقه وقلم واخده منك وبعدين ابقى اكلمه وقت تانى علشان الشغل اذا سمحت .",
                "وفعلا بسرعه جابت ليل ورقه وقلم وخدت رقم دكتور حسام وبعدها يوسف خد بعضه ورجع لأصحابه يقضوا سهرتهم .",
                "وبعد ما رجع فيلته اول حاجه عملها علشان يبقى مطن اكتر على ليل بدام هى مش حابه ان زين يعرف مكانها، انه يتصل على حسام بنفسه ويبلغه بوجود ليل فى الكافيه ده بدل ما هى تخاف وتبعد وتمشى لمجرد ان يوسف عرف مكانها وممكن يبلغ زين بكده .",
                "وفعلا اتصل على حسام اللى يا دوبك كان لسه راجع شقته حتى مغيرش لبسه واتفاجأه برقم غريب بيرن عليه .",
                "حسام رد وقال: السلام عليكم .",
                "يوسف رد السلام وقال:دكتور حسام .",
                "حسام رد باستغراب وقال: ايوا مين حضرتك .",
                "يوسف رد وقال :انا المنتج يوسف الشريف وصاحب زين اكيد تعرفنى.",
                "حسام استغرب اكتر وقال :اهلا بحضرتك استاذ يوسف خير .",
                "يوسف رد وقال: انا اعرف مكان ليل .",
                "حسام بصدمه رد وقال : بتقول ليييييل .",
                "وبدأ يوسف يحكيله كل اللى حصل من ساعه ما زين راحله وسأله على ليل لحد ما قابل ليل فى الكافيه ووعدها انه مش هايبلغ زين .",
                "حسام فرح جدا وخد منه عنوان الكافيه ده وبلغه انه هاينزل ويروح لها فورا ويحاول يقنعها انها ترجع معاه حتى على المستشفى وتشتغل فيها ويشوفلها مكان أمن ومناسب تنام فيه بدل الكافيه ده .",
                "ويوسف فرح ان حسام هايقدر يساعدها وطلب منه انه يبقى يطمنه على ليل ولو احتاج لاى شىء هو او ليل هايكون تحت امره .",
                "حسام خد بعضه بعد ما قفل موبيله ونزل وركب عربيته وراح على العنوان اللى يوسف اداهوله .. لحد ما وصل اودامه وركن عربيته ودخل على جوا .",
                "الكافيه كان هادى نوعا ما واول لما دخل حسام قعد على تربيزه و سأل عن ليل .",
                "وواحد من العاملين راح بلغها وهى استغربت جدا .",
                "ليل اول لما راحت اتفاجأت بحسام وفرحت جدا وكأنها لقت الاخ والسند والأمان اللى كانت بتتمناهم وغصب عنها دموعها نزلت وصعبت عليها نفسها اوى .",
                "حسام هو كمان صعبت عليه ليل وبدا يهديها ويطمنها وطلب منها انها تسيب الشغل هنا فورا وتروح معاه عند مامته فى شقته هى فى انتظارها .",
                "ليل اعترضت وقالت انها هاتفضل هنا وتشتغل وتاكل عيش واستحاله انها ترجع عند زين واهله تانى .",
                "حسام فى الوقت ده قرر انه يحكى لى ليل كل الحقيقه، وفعلا حكى لى ليل كل حاجه هو عرفها من الاسطى حسن بالتفصيل وهروب مامتها من اهلها مع ابوها وجوازها وان سميحه هانم تبقى خالتها هى وسماح وان زين وعمر وكمان شاهندا يبقوا ولاد خالتها .",
                "ليل مكنتش مصدقه ولا مستوعبه كل الحكايه دى وكأنها بتحلم وبتسمع لحسام وهى مصدومه، وبدات تسأل حسام عن حاجات كتير، سألت ازاى ابوها وامها خبوا السنين الطويله دى كلها السر ده والحكاية دى وكمان الاسطى حسن بدام كان عارف ليه بعد موت ابوها ما حاولش يقولها، وان بعد السنين دى كلها يطلع عندها عيله واهل زى ما كانت بتتمنى طول حياتها، وسألته كمان ازاى قدرتوا توصلوا لعم حسن بالسهوله دى وحكالكم كل ده، فاحسام حاكلها بالتفصيل كل اللى يعرفه وبالذات على حادثه الاسطى حسن اللى لولاها مكنش عرف حاجه .",
                "ليل دموع كتير عيطتها وفى نفس الوقت فرحتها لان اخيرا هايبقى عندها عيله وسند تتحامى فيهم من غدر الدنيا .",
                "ليل مسحت دموعها وبصت لحسام وقالت: انا مش قادره اصدق ومش قادره استوعب يا دكتور حسام، زين بعد كل اللى قاله ليا ده ومعايرته ليا بأهلى يطلع ابن خالتى، اززززاى ازاى انا هاتجنن .",
                "حسام رد وقال: ليل زين بيحبك اوى، وعمل كل اللى عمله ده علشان كان بيغير عليكى من يوسف، اعذريه يا ليل وحاولى تسامحيه ولو حابه يا ستى تنتقمى منه وتردى ليه الجرح اللى جرحه ليكى انتقمى، المهم دلوقتى انا عاوزك تنسى كل لحظه حزنتى فيها واتوجعتى واتألمتى، عاوزك تقفلى صفحه الماضى بحلوه وبمره، عاوزك تفتحى صفحه جديده وسط اهلك اللى بيحبوكى ومع زين اللى بيعشقك .. انتى مش عارفه زين بقت حالته عامله ازاى من اخر مرة شوفتيه فيها .",
                "ليل ابتسمت بحزن وقالت: معقول هاقدر يا دكتور حسام .. معقول هاقدر انسى كل ده .",
                "حسام قام وقف ومد ايده لى ليل وقال: يالا بينا اول خطوة وسيبى الباقى للايام يا ليل: والدتى انا حاكلها عنك كل شىء من ساعه ما جيتى المستشفى وحبتك اوى، وبعدين عيب بنت من بنات عيله السيوفى تبات برة بالشكل ده يا هانم .",
                "ليل رغم دموعها ضحكت وقالت: فعلا ماما الله يرحمها كان اسمها هدى برهان السيوفى .",
                "حسام ضحك ولسه يا دوبك هايمشوا ليل قالته: ثوانى هاسلم على ام احمد جوا واجيب شنتطى.",
                "حسام استغرب مين دى وقال ماشى ولسه ليل هاتروح على المطبخ قابلت عايده اللى قلقت عليها وجت علشان تشوفها وتعرف فى ايه واتقابلت هى وليل مع بعض وقالت: فى حاجه يا بنتى اتاخرتى كدة ليه! ليل ابتسمت و شكرتها جدا جدا وقالت ان حسام اخوها جه وهاترجع معاه على البيت .",
                "عايده فرحت جدا ان ليل هاترجع لاهلها وزعلت انها هاتسيبها فى نفس الوقت وودعتها وليل جابت شنتطها من الاوضه اللى كانت نامت فيها .",
                "ومشيت مع حسام وركبوا العربيه وراحوا على شقه حسام .",
                "واول لما وصلوا والدة حسام كانت فى استقبالها ورحبت بيها جدا بكل طيبه وحنيه وحب وورتها اوضه صغيره للضيوف تبقى تستريح فيها .",
                "يوم واتنين وام حسام حبتها اكتر وطلبت من حسام انها تفضل معاهم وميخلهاش تروح تشتغل معاه فى المستشفى وبعد محايلات كتير حسام و ليل وافقوا بس بشرط .",
                "طلبت من حسام انه يتصل على يوسف وعمر ويجبهم عنده الشقه ويعملوا تمثليه او لعبه على زين علشان تعلمه من خلالها الادب شويه ويبطل البرود والتكبر والغرور اللى هو فيه ده .",
                "وكمان علشان تفك عقدته ويعرف ان ليل مختلفه عن خطيبته الاول ويحاول ينسى اللى هى عملته فيه ويعامل البنات افضل من كده .",
                "وكمان يبطل اسلوبه وطريقته وعصبيته مع الناس وبالذات موظفيه .",
                "حسام فرح جدا للفكرة دى وكمان والدته وفعلا اتصل على يوسف وكمان عمر وبلغ كل واحد فيهم انه عاوزه ضرورى وخلاهم يجوا عنده الشقه .",
                "عمر اتفاجاه بوجود ليل وفرح جدا انها عند حسام ومامته .. وفرح اكتر لما عرف ان حسام قالها الحقيقه بتاعتها اللى مكنتش تعرفها وبصلها وقال: خلى بالك يا ست هانم من هنا ورايح الكلمه كلمتى والشوره شورتى انا ابن خالتك وليا حكم عليكى .",
                "الكل فضل يضحك على كلامه وهزاره . وكمان يوسف اتفاجاه ان حسام قدر يقنعها انها تيجى هنا وتفضل مع والدته افضل من الكافيه .",
                "وفى الاخر حسام وليل شرحوا ليهم التمثليه اللى ليل عاوزة تعملها على زين علشان تعلمه الادب شويه وترجع كرامتها اللى هو جرحها ليها حتى ولو بدون قصد منه .. وكمان يبطل الحاجات الغريبه اللى هو بيعملها دى ويبطل غروره وتكبره واسلوبه الزفت مع الناس كلها .",
                "ومن هنا اتفق عمر ويوسف وحسام وعلى راسهم ليل على وضع خطه كبيرة من خلالها ليل تنتقم من زين .",
                "ورغم اعتراض يوسف انه يقف فى مواجهه مع زين الباقى قدروا يقنعوه ووافق فى الاخر علشان خاطر ليل .",
                "وعلشان حسام وعمر اكتر اتنين عارفين نقط ضعفه ساعدوهم فى التمثليه دى اوى .",
                "ويوسف بدأ يجهز ليل على اساس انها اكتشاف جديد لعالم السينما .",
                "وجبلها احدث موديلات الفساتين ووداها اكبر بيوتى سنتر للفنانين الكبار وبقت تنزل يوميا تلعب رياضه وتهتم باكلها وبشرتها .",
                "وخلال تلت اسابيع كانت ليل نجمه كبيرة ظهرت فى عالم السينما على ايد يوسف الشريف، ومن خلال علاقات شريف الكبيرة فى المجال ده عمل مؤتمر صحفى وعزم فيه كبار الصحفين والمصورين علشان يصوروا ليل وهى معاه وزين يشوفهم، والخبر على طول انتشر فى جميع وسائل السوشيل ميديا .",
                "وبكده يوصلوا لزين ان يوسف هايشغل ليل معاه فى المجال ده، وهو ميعرفش ان دى تمثيليه هما عملوها عليه علشان يبطل عاميله مع ليل والكل .",
                "__________________________________",
                "زين كان سايق عربيته بمنتهى السرعه وليل ورا قاعده على الكنبه بتضرب فيه بايديها الاتنين وتصرخ وتقول د: نزلنى، نزلنى يا مجنوووون، نزلنى يا رخم .",
                "انا عاوزة يوووسف، رجعنى ليوسف خطيبى .",
                "هنا زين اتصدم وفرمل العربيه فجأه وبعصبيه فتح الباب بتاعه ونزل وشد ليل من العربيه بالعافيه كمان ووقفها اودامه وقال: بتقولى اييييييه ؟؟يوسف خطيبك انتى ازااااى، اكيد انتى اتجننتى، ازاى تعملى كده، ازاى تتخطبى للحيوااان ده، ازاى من غير ما تاخدى رأينا .",
                "ليل حبت تفرسه اكتر فردت وقالت، انا حره اعمل اللى اعمله انا وهو بنحب بعض اوووى وهو وعدنى انى هاكون نجمه كبيرة فى عالم السينما، مش زيك بتجرح وتوجع .",
                "زين مصدوم ومكنش يتخيل كده ابدا وبكل حزن رد وقال: ليل ارجوكى فوقى، يوسف واللى زيه ده بيضحكوا على البنات اللى زيك علشان يوهموهم بحاجات كتير مش حقيقيه",
                "ليل انااااا .................",
                "فى اللحظه دى لو كان نطق وقال بحبك، كانت ضعفت ليل وكانت هاتترمى فى حضنه وتنسى كل اللى هو عمله فيها بس للاسف .",
                "ردت عليه وقالت: انت ايه يا زين ؟؟",
                "زين بتكبره وغروره مقدرش ينطقها وخد نفس طويل وقال: ليل انتى بنت خالتى هدى ودى الحقيقه اللى لازم تعرفيها وتفوقى لنفسك، ماما وخالتوا سماح من ساعه ما عرفوا وهما هايتجننوا عليكى، هما قابلوا عم حسن وقالهم على الموضوع ده كله .",
                "ليل عملت نفسها مش عارفه اى شىء وعملت نفسها اتفاجأت وقالت: زين انت بتقول ايه انا بنت خالتك ازااااى .",
                "زين ركب العربيه وقالها اركبى وهى فعلا ركبت وطلع باقصى سرعه وقال: لما توصلى الفيلا ماما وخالتوا هايقولولك كل حاجه .",
                "وفضل باقى الطريق هو وهى ساكتين خالص مكنوش سامعين غير صوت انفاسهم لحد ما وصلوا الفيلا ونزل هو وهى ودخلوا على جوا .",
                "وسميحه اول لما شافتها ابتسمت وفرحت اوى وعيونها اتملت دموووع و ضمتها لحضنها بكل طيبه وحنيه وحب وكأنها حاضنه اختها هدى اللى اتحرمت من حضنها ومن ريحتها سنين طويله .",
                "وليل ما صدقت اترمت فى الحصن ده وعيطت بكل حرقه وهى بتقول: اااااااه، ااااااه يا خالتوا، اااه يا امى، ياما اتمنيت الحضن ده من زمان اوووى، ياما اتمنيت حضن يكون نفس حنيه وطيبه وريحه امى، ااااه يا خالتوا، اااه، ماما وحشتنى اوى يا خالتوا، ماما وحشتنى اوى .",
                "سميحه وسماح وشاهندا الكل كان بيعيط على اللحظه دى، زين مقدرش يتحمل منظرها ده وخد بعضه على فوق وطلع على اوضته .",
                "سماح قربت منها وخدتها فى حضنها واتفتحت اكتر فى العياط وقالت، ااااه يا ليل يا حبيبتى، ياما اتمنينا نشوف هدى تانى وربنا بعتك لينا تعوضينا حضنها وحنيتها، امك يا ليل كانت حنينه اوى اوووى والكل بيحبها، اتحرمنا منها سنين طويله وهى اكيد اتحرمت مننا .",
                "شاهندا قربت منها وهى بتعيط وفتحت ايديها لى ليل وحضنتها وقالت: ليل انا مش مصدقه ان بعد العمر ده كله يكون عندى بنت خالة جميله اوى كده ومن هنا ورايح هاتكونى اختى وحبيبتى",
                "وخدوا بعض بالحضن تانى .",
                "زين اول لما طلع على اوضته بدأ يكسر فى كل حاجه قدامه لدرجه انه مسك ازازة برفان من بتوعه وحدفها بعزم ما فيه فى مرايه التسريحه اللى اتكسرت، وافتكر ليل وهى بتقول: يوسف خطيبى وبنحب بعض انا وهو",
                "وافتكر كمان صورهم هما الاتنين ونظراتهم لبعض، وافتكر لحظه ما كان بيضرب فيه وهى نزلت وحاشت عنه وبقيت تزق فى زين علشان يبعد عنه .",
                "سميحه وكل اللى تحت اول لما سمعوا صوت التكسير الفظيع ده اتخضوا واترعبوا من شده الصوت، ولسه سميحه هتاخد بعضها وتطلع بسرعه تشوف ايه اللى بيحصل فوق ده.. وتطمن على ابنها، ليل مسكت ايديها وقالت: سيبيه يا خالتو.. سبيه انا عارفه هو بيعمل كده ليه ومتقلقيش عليه وتعالى اقعدى وانا هاحكيلكم على كل شىء حصل من ساعه ما اختفيت .",
                "وفعلا قعدت سميحه وهى مستغربه وقلقانه فى نفس الوقت على زين ابنها واللى بيعمله فوق ده، قعدت كمان سماح وشاهندا وبدأت ليل تحكى ليهم على التمثيليه اللى هى عملتها هى وحسام وعمر ويوسف على زين علشان تقدر تسترد كرامتها منه بعد ما جرحها.. ووجعها واهانها بكل قسوة، وكمان علشان تحاول تغير فكرته عن البنات اللى واخدها من ساعه ما خطيبته سابته وهو فى عز احتياجه لها ومحنته.. وانها تحاول ترجع زين بتاع زمان اللى حسام حكلها عنه هو وعمر، زين المتفائل.. المحب.. المسامح مش زين المتكبر.. المغرور .",
                "سميحه ابتسمت وفرحت من كلام ليل لان ده اقوى دليل على ان ليل وزين بيحبوا بعض بالشكل الكبير ده.",
                "هو علشان تكبره وغروره وكبريائه وفى نفس الوقت خوفه ان يدخل فى اى علاقه جديده مش قادر يعترف بالحب ده لـ ليل .",
                "وهى علشان بتحبه حب كبير عاوزة تغيره لزين القديم، وتحاول تثبت ليه انها قويه وهتنجح من غير مساندته ليها ورغم جرحه ومعايرته ليها.",
                "فى الوقت ده عمر وحسام كانوا وصلوا وعيونهم على ليل وبيدوروا على زين .",
                "حسام اول لما دخل قال : مساء الخير عليكم جميعا ازيك يا طنط اومال فين زين مش شايفه يعنى ؟!",
                "سميحه ردت وقالت: اهلا يا حسام يا ابنى اتفضل يا حبيبى اقعد، مع انى زعلانة اوى منك وكنت هاخصمك ومش هاكلمك تانى خالص.. بس فى نفس الوقت عاوزة اشكرك من كل قلبى على انك وقفت جنب ليل بنت اختى هدى وحافظت عليها وبتساعدها انت ووالدتك كمان .",
                "حسام اتصدم وبص لـ ليل باستفهام، ليل شاورت براسها على انها حكت كل حاجه ليهم وحسام باحراج رد وقال: انا اسف والله يا طنط سميحه، احنا كنا مخبيين علشان نقدر نكمل الخطه مظبوط وخفنا نقول ليكم على اى حاجه والخطه تتكشف وزين يعرف .",
                "وبعدين مفيش شكر ما بينا، ليل دى زى اختى بالظبط واكتر وبحاول انى اساعدها باى طريقه وزين كمان اخويا وصاحب عمرى ونفسى يرجع زى زين بتاع زمان اللى كلنا مفتقدينه.. المشكله بس فى كل اللى حصل ده يوسف الشريف والعلقه اللى خدها من زين من شويه، ده متدشدش يا عينى وحاولت انا وعمر نعمله الاسعافات الأولية.",
                "عمر قرب وقعد على ايد الكرسى اللى قاعده عليه شاهندا وميل برأسه ناحيتها وبكل شوق قال: وحشنى يا قمر انت",
                "شاهندا اتحرجت وحاولت تقلب عليه وقالت: بقولك ايه يا أخ انت، لو سمحت من هنا ورايح ملكش دعوة بيا خالص ولا تكلمنى ولا لسانك يجى على لسانى.. انا مش بنت خالتك انت وليل وزين والمفروض تشركونى فى كل حاجه بتعملوها، كده تخططوا وتتفقوا وتنفذوا كمان من غير ما اعرف، وكنت بتختفى بالساعات الكام يوم الأخيرة دى ولما كنت اسألك تتحجج وتقولى شغل وعندى شغل كتير  لا يا عمر انا بجد زعلانه منك انت بالذات اوى اوى .",
                "عمر رد وقال: بتقولى اووووى اوووى اووووووى",
                "شاهندا اتكسفت جدا وزقته من على أيد  الكرسى بتاعها وقامت بعيد عنه وراحت قعدت جنب ليل .",
                "سميحه بصتله بغيظ وقالت: اتلم يا بلوة انت وملكش دعوة بيها ومتحرجهاش كده، وانت اصبر بس عليا حسابك معايا بعدين يا عمر، يااللى كنت عارف مكان ليل حبيبتى ومقولتليش انا وخالتك وخبيت علينا بس هاقول ايه غير واطى، مع انك كنت شايف القلق اللى احنا كنا فيها قد ايه..",
                "على العموم ناوين كده تكملوا الخطه دى لحد امتى، زين فوق بيكسر فى كل حاجه تقابله، والظاهر كدة والله اعلم كسر الاوضه واللى فيها كلها، ولو استمريتوا اكتر من كده جايز يهد الفيلا دى فوق روسنا كلنا.. قولولى كده ناوين على ايه تانى، وانتى يا ليل ناويه على ايه بالظبط بعد ما فجرتى قنبله خطوبتك من يوسف .",
                "حسام وعمر اتصدموا اول لما سمعوا الكلام ده من سميحه، وحسام بص لـ ليل وقال: ايه ده انتى خرجتى بره الخطه اللى حطينها من غير ما تعرفينا ولا ايه ؟؟",
                "عمر بزهول بص لـ ليل وقال: ايه ده انتى اتخطبتى امتى انتى ويوسف يا بنتى انتى وازاى ما تخديش رأينا في كده",
                "ليل بصتله بغيظ وقالت: خطوبه ايه بس يا اخ انت ما تفوق كده، انا اضطريت اقوله كده لما شالنى غصب عنى وحطنى فى العربيه بالعافيه واستفزينى بالكلام وعلشان استفذه اكتر خطرت فى بالى الفكرة دى وقولتله إن انا ويوسف اتخطبنا وكمان بنحب بعض",
                "عمر ازبهل واتصدم وابتسم وقال: الله يرحمك يا يوسف كنت راجل طيب، ليل انتى ازاى تقولى لزين كده؟ انتى مش شايفه عمل ايه فيه بس لمجرد انه عرف مكانك ومقلش ليه وانه عاوز يشغلك معاه؟! ده كان هايموت فى ايده يا شيخه، انتى مش عارفه احنا سايبين يوسف عامل ازاى.. انتى كده ذوتيها يا ليل ومكنش ليها لزوووم خالص موضوع الخطوبه ده.. زين مش بعيد يموت يوسف فيها",
                "حسام بصلها وقال: عمر عنده حق يا ليل، مكنش المفروض تشعليلى نار زين اكتر من كده، زين فعلا مش بعيد يموت يوسف بجد علشان يستريح.. زين صاحبى من زمان وعارفه هو زمانه دلوقتى بيفكر فى ايه وكويس انها جت على أد تكسير اوضته .",
                "سماح بخوف وقلق ردت وقالت: ربنا يستر وزين ما يتهورش اكتر من كده.. المهم يا جماعه ناوين على ايه؟؟ وهاتعملوا ايه فى الحكايه دى؟؟ وبتخطتوا لايه الايام الجايه؟",
                "ليل ردت وقالت: انا من بكرة هاروح احضر محاضرات فى كليه الاعلام علشان اكمل دراستى ودى كانت اهم حاجه بالنسبه ليا انى احققها، يوسف كتر خيره بقاله كام يوم  بيجرى فى الموضوع ده وكلم ناس كتير يعرفها والحمد لله قدر انه يقدم ليا هناك بشهاده الثانويه العامه بتاعتى ومجموعى الكبير.",
                "سميحه فرحت اوى بالخبر ده وبصت لـ ليل وقالت: حلوة اوى الفكره دى وكويس ان زين بيدى محاضرات هناك علشان يخلى باله عليكى .",
                "عمر ضحك بأعلى صوته وقال: يخلى ايه بس يا حاجه، ده ممكن لو شاف اى حد بيبص لـ ليل او بيكلمها بس او بيسألها عن حاجه بخصوص المحاضرات يمسكه يضربه .",
                "حسام قام وقف وقال: ربنا يستر.. وبعد اذنكم بقى انا لازم امشى الوقت أتأخر اوى، وسيبوا الايام الجايه هى اللى هاتعرفنا ايه اللى هايحصل، حاولوا ما تحتكوش بزين خالص الفترة دى",
                "وبص لى ليل وقال: والكلام ليكى انتى بالذات يا ليل حاولى تتجنبيه خالص .",
                "عمر قام وقف وراح وصله لحد عربيته بره وشكره.. ولما مشى حسام بعربيته عمر خد بعضه ودخل على جوا .",
                "وسميحه خدت ليل وطلعتها اوضه من الاوض اللى فوق كانت جنب اوضه زين على طووول وقالتلها انها من هنا ورايح دى هاتكون اوضتك ورغم اعتراض ليل انها تفضل معاهم فى نفس المكان.. وكانت عاوزة تقعد فى اوضه الجنينه .. لكن سميحه رفضت خالص الحكايه دى .",
                "زين من كتر التكسير اللى كسره فى اوضته اترمى على سريره، نام على ضهره وفضل مركز بعيونه على السقف، بيفكر فى كل اللى حصل معاه واتوجع اووووى لما افتكر ليل وهى بتقول انها بتحب يوسف واتخطبت ليه .",
                "باب الاوضه اتفتح ودخلت سميحه واتصدمت اول لما شافت كميه الحاجات اللى اتكسرت فى الاوضه والازاز اللى مالى المكان فى كل حته .",
                "فقربت من زين وقعدت جنبه على السرير وقالت: ليه بس كل ده يا حبيبى، ليل والحمد لله رجعت ولقيناها واطمنا عليها انها بخير وكمان هاتعيش معانا .",
                "لزومه ايه كل اللى انت عملته ده؟! فيك ايه بس يا ابنى؟ قولى انا امك، قولى وريحنى وريح نفسك يا زين يا حبيبى .",
                "زين قعد وبص لامه واترمى فى حضنها زى الطفل الصغير وقال: ااااااااه يا امى .",
                "سميحه بكل وجع على حاله ابنها ضمته لحضنها وقالت: مالك بس يا حبيبى فيك ايه طمنى .",
                "زين بكل وجع وهو فى حضنها قال: زين وحشنى اوى يا امى .. زين الطفل الصغير.. البرىء اللى مكنش شايل هم اى شىء ابدا.. وللاسف مقدرش كمان يعيش حياته زى اى شاب فى سنه، ولما جه الوقت وفكر يعيش حياته ويحب ويتحب، خد اكبر طعنه فى صدره من اكتر واحده حبها بصدق ومن ساعتها وهو مش قادر يرجع تانى زى الاول،",
                "مش عاوز اكون زين اللى اتحمل المسؤليه من بدرى وشال شركه كبيرة بالحجم ده بعد موت ابوه، مش عاوز اكون زين المتكبر.. المغرور اللى بيجرح ويوجع ومش عاوز ينجرح من حد.. هاتيلى زين يا امى.. هاتيلى زين ابنكد. هاااتيه   ارجوكى .",
                "فى اللحظه دى كانت سميحه هاتضعف وقلبها وجعها اوى على منظر زين والحاله اللى هو فيها، بس هى كمان ام ونفسها ابنها بتاع زمان يرجع تانى ويملا الفيلا كلها ضحك وهزار ويرجع لطبيعته الحقيقيه اللى هى عرفاها .",
                "مسكت نفسها بالعافيه وسكتت وطبطبت عليه وبصتله وقالت: انت الوحيد اللى تقدر ترجعه يا حبيبى، انت الوحيد اللى هاتحارب بعزم ما فيك علشان زين يرجع زى الاول واحسن كمان .",
                "وقامت وبدأت تداوى جروحه وتطهرهم وطلبت منه انه يقوم يغير لبسه ده، وياخد شور دافىء علشان يقدر ينام .",
                "__________________________________",
                "طلع النهار والاسطى حسن كان وصل هو وأيه القاهرة علشان يعرفوا ايه اللى بيحصل ده وازاى ليل وصلت لكده وكانت مختفيه فين الفترة دى كلها .",
                "سميحه وسماح كانوا صحيوا زى عاويدهم من بدرى وكانوا قاعدين فى التراس وسمعوا جرس الباب بيرن وميرفت راحت فتحت على طول ورحبت بيهم وراحت بلغت سميحه هانم بوصولهم .",
                "وسميحه وسماح راحوا واستقبلوهم ورحبوا بيهم واتجمعوا كلهم وقعدوا فى الانتريه .",
                "الاسطى حسن بتوتر وقلق بص لسميحه وقال: طمنينى يا سميحه هانم قدرتوا توصلوا لى ليل او تعرفوا مكانها فين بالظبط؟ وايه حكايه الصور بتاعتها اللى ماليه النت دى كلها والتلفزيون، طمنونى لو سمحتوا انا هاتجنن من ساعه ما شوفت صورها ومنمتش طول الليل بسبب كده .",
                "سميحه بدأت تهديه وتطمنه وبلغته هى كمان بكل اللى ليل بلغتها بيها وخلته اطمن، مع انه كان مش مصدق كل اللى بيتقال ده، بس فى الاخر فرح لما حس ان زين بيحب ليل واتأكد من كل اللى بتعمله ليل ده انها كمان بتحبه زيه واكتر .",
                "وأيه نفسها مكنتش متخيله ان حسام يبقى مشترك فى التمثيليه دى وفرحت اوى انه حاول يساعد ليل صاحبتها اللى بتعتبرها زى اختها بالظبط، وقدر كمان يقويها هو وعمر علشان تقدر تقوم من جديد.. بعد كلام زين الجارح ليها، وحست انها فخورة بيه وكل شويه تتاكد ان اختيارها لحسام اختيار صح وراجل بمعنى الكلمه.. وكمان فرحت اوى ان ليل قلبها بدأ يدق لانسان بتحبه وبيحبها زى",
                "زين الجبالى .",
                "وفجاه وهما قاعدين بيتكلموا أيه لمحت ليل وهى نازله من فوق وجريت عليها وحضنتها وفضلوا يبوسوا فى بعض كتييير .",
                "أيه بكل حب بصتلها بفرحه لا توصف وقالت: ليل حبيبتى وحشتينى موووت، كل الفترة دى يا ليل ومش قادرة تتصلى على اختك وتطمنيها؟! اخس عليكى اخس طلعتى اخت فشنك ونسيتينى .",
                "ليل بفرحه لا توصف هى كمان اول لما شافتها قالت: أيه حبيبتى ما تقوليش كده ابدا انا مقدرش انساكى ابدا.. انتى اختى يا أيه والله وبحبك جدا بس...",
                "وقبل ما تكمل كلامها سمعت الاسطى حسن وهو بيقول: بنتى ليل وحشتينى اوى يا حبيبتى وقام وقف وفتح ايده الاتنين وليل اول ما عيونها جت عليه ما صدقت و جريت واترمت ما بين ايديه، حضنته وحست بحنيته وعطفه وطيبته وكأنه ابوها رجع ليها من جديد .",
                "ليل بصوت كله حزن وفرح فى نفس الوقت ردت وقالت: وحشتنى اوى يا عم حسن، وحشنى صوتك وحنيتك، انا حاسه ان بابا رجع تانى بطيبته وحنيته عليا",
                "ومسكت ايد عم حسن وراحت ناحيه خالتها سميحه وقالت بفرحه: عم حسن اهو يا خالتو ، عم حسن الراجل الطيب.. الكريم.. الشهم اللى وقف جنبى وساعدنى كتير بعد موت بابا، اللى لولاه مكنتش عارفه هاعمل ايه، عم حسن صديق واخ لبابا الله يرحمه، وكان بيحبه اوى اوى،",
                "ومهما اقول واحكى عليه مش هاقدر اوفيه حقه .",
                "عمر نازل من فوق وسامع صوت هيصه ودوشه واتفاجئ بعم حسن وأيه.. فرح اوى وراح سلم عليهم ورحب بيهم .",
                "سميحه قامت وطلبت من دادة زينب انهم يجهزوا الفطار علشان الكل يفطر، وبعتت ميرفت عند زين فى اوضته علشان تبلغه بوصول عم حسن .",
                "وفعلا طلعت ميرفت على طول لفوق وخبطت على باب اوضه زين لحد ما جه وفتح وقال: عاوزة ايه يا ميرفت .",
                "ميرفت اتصدمت لما عيونها جت على الازاز المكسر اللى فى الاوضه وقالت: ست سميحه بعتتنى ابلغ حضرتك ان عم حسن هو وبنته أيه تحت والكل فى انتظارك .",
                "زين اتفاجأه ورد وقال: تمام انزلى انتى وانا هاحصلك .",
                "وقفل الباب وكمل باقى لبسه ولبس القميص وحط برفانه وسرح شعره وفضل باصص على جزء مكسور فى المرايه بحزن شويه وبعدها فاق من شروده وخد نفس طوييييل و نزل على تحت .",
                "واول لما نزل قرب من عم حسن وسلم عليه ورحب بيه ومد ايده كمان وسلم على أيه بنته وبارك لها على قرايه فاتحتها على صاحب عمره .",
                "وكل ده وعيونه مجتش على ليل خالص وكان قاصد كده وليل خدت بالها انه بيهرب منها ومن عيونها .",
                "حتى سميحه وسماح لاحظوا كده اوى .",
                "وفضلوا يتكلموا شويه وكل ده وهو متجاهل ليل نهائى وفجاه ليل حبت تستفزه فـ بصت لعم حسن اللى كان عارف التمثيليه والخطه بتاعتها كويس اوى وقالت: مش تباركلى يا عم حسن، مش المنتح الكبير يوسف الشريف طلب ايدى وانا وافقت! وهايجى يتقدم لخالتوا خلال يومين .",
                "زين حاول يتمالك نفسه على اد ما يقدر وعمل نفسه وكأنه مش سامع حاجه خالص هى قالتها ولا حتى عيونه جت عليها.. وده استفز ليل اكتر وهو كمل كلامه مع عم حسن .",
                "فابصت لأيه وقالت: مبروك يا أيه على خطوبتك، دكتور حسام راجل محترم جدا وعرفت انكم قريتوا الفاتحه وكنتم منتظرين انكم تعرفوا مكانى وتوصلولى علشان تشتروا الشبكه وتعملوا حفله كبيرة بالمناسبه دى.. ايه رايك يا يويو يا حبيبتى نعمل حفله خطوبتى انا ويوسف وخطوبتك انتى وحسام فى يوم واحد يااااه هاتبقى حفله حلوة اوى وكل الفنانين اللى يعرفهم يوسف خطيبى هايكونوا موجودين .",
                "فى اللحظه دى زين كان زى البركان لما ينفجر وبصلها بكل غيظ وتحدى.. وحط رجل على رجل وقال: اظن يا ليل هانم عرفتى انتى بقيتى من عيله مين كويس اوى.. وعيله كبيرة زى عيلتنا دى استحاله توافق على واحد زى يوسف ، وبعدين لو سياتك بتحبيه اوى كده زى ما انا شايف، يجى يتقدم رسمى ويطلب ايدك منى ومن خلاتك الاتنين وساعتها نشوف ونقرر هو مناسب ليكى ولعيلتنا ولا لا؟!!",
                "ليل اتعصبت وحاولت انها تتمالك نفسها اكتر من كده وبصتله بتحدى وابتسمت وقالت: والله انا لسه قايله انه هايجى ويتقدم رسمى لخالتوا، انا طوووول الليل بتكلم انا وهو على الموبيل لوش الصبح، وكنت بطمن عليه بعد اللى سيادتك عملته فيه امبارح وهو بلغنى انه هايجى ويتقدم خلال يومين .",
                "وبعدين يا مستر زين انا عندى 23 سنه وانا اللى اقرر اتجوز مين ومتجوزش مين ومش مستنيه راى حضرتك فى كده .",
                "عمر فى اللحظه دى انفجر من كتر الضحك لطريقه كلام زين وليل مع بعض ومن كتر الضحك مقدرش يسكت واعتذر وقام راح المطبخ وشاهندا راحت وراه .",
                "وشويه ودادة زينب جت وبلغتهم ان السفره جاهزة والكل قام وسميحه قومت عم حسن وأيه بنته بالعافيه وكانوا رافضين خالص انهم يفطروا معاهم ولولا محايله سميحه وليل عليهم قاموا واتجمعوا كلهم على السفره .",
                "زين اعتذر انه مش هايقدر يفطر معاهم بحجه ان معدته تعبانه شويه وكمان علشان عنده محاضرة فى الكليه ويادوبك هايجهز نفسه لها وطلب من دادة زينب انها تجبله القهوة بتاعته على اوضه المكتب.",
                "الكل قعد وفطر الا ليل اللى كانت سرحانه وحزينه من كل اللى بيحصل ده بس فى نفس الوقت عاوزة تفوق زين وترجعه لنفسه وتعمل اللى عليها لاخر لحظه .",
                "سماح خدت بالها ان ليل مش بتاكل اى شىء فبصتلها وقالت: نحن هنا يا ست ليل مش بتكلى ليه؟! وبعدين لو مش قد اللعب متلعبيش.. ولو بدأتى حاجه لازم تكمليها للاخر وتصبرى وتستحملى لحد ما تخلصيها وتفرحى بالنتيجه اللى وصلتيلها, زين مش هايتغير فى يوم وليله فاعلشان كده لازم تصبرى يا حبيبتى .",
                "سميحه ابتسمت وقالت : خالتك سماح عندها حق، لازم تصبرى وتستحملى يا قلبى لحد ما يتغير زى ما كلنا عاوزين .",
                "وبدات ليل تاكل وشويه وشافت ميرفت وهى مدخله فنجان القهوة لزين فقامت وقفت وابتسمت وقالت: تسمحيلى يا خالتوا اروح اوديله القهوة بنفسى .",
                "عمر اللى رد وقال: يا لهوووى عليكى وعلى ايامك يا ليل يا بنت خالتى، يا بت اتقلى، مش عارفه تتقلى.. اسألى بنت خالتك القمر دى وهى هاتعرفك التقل على اصوله، دى استاذه فى كده.. و عندها حاجات حلوة اييييييييه رهيبه .",
                "شاهندا ضربته فى كتفه والكل فضل يضحك",
                "وسميحه ابتسمت وقالت: روحى يا حبيبتى ووديله القهوة بنفسك ربنا يقويكى عليه ده ابنى وانا عرفاه كويس اوى .",
                "وفعلا راحت ليل واخدت فنجان القهوة من ايد ميرفت وراحت لحد باب المكتب وخبطت وزين سمح لـ اللى بيخبط انه يدخل، واول لما شاف ليل جايبه فنجان القهوة بنفسها سند ضهره على الكرسى باستغراب وبصلها من فوق لتحت وقال: لافندم؟؟!",
                "ليل عملت نفسها بتتفرج على اوضه المكتب لانها اول مرة تدخلها وابتسمت وقالت: حلوة اوضه مكتبك بس..... مش قـد كده برضوا، اوضه يوسف احلى بكتير وفيها روح والوان فاتحه وهاديه مش كلها غوامق كده  .",
                "هنا زين قام من مكانه ولف نفسه ووقف قدامها بكل غيظ وعيونه مركزه على عيونها وهى بدأت تقلق من نظرته دى جدا، بالذات لما عيونه ركزت على شفايفها.. وفجأه شدها لحضنه وقرب من وشها اوى اوووى ولسه هايقرب اكتر ويبوسها من شفايفها.. فاقت ليل وزقته وبعدته بعيد عنها وخرجت بسرعه من الاوضه .",
                "زين ابتسم وبينه وبين نفسه قال: انا بقى هواريكى الفرق بينى وبين سى يوسف بتاعك ده من هنا ورايح يا ست ليل",
                "وفى لحظه ما خرجت ليل كانت شاهندا مقبلاها واستغربت منظرها ده ووقفتها وقالت: فى ايه يا ليل وشكلك عامل كده ليه؟! اوعى يكون زين قالك حاجه تزعلك؟!",
                "ليل جسمها كان بيرجف واتنهدت جامد وابتسمت وقالت: لا.. لا يا حبيبتى متقلقيش تعالى نروح نقعد مع أيه علشان ميصحش تقعد لوحدها .",
                "وفعلا خدوا بعض وقعدوا مع الباقى فى التراس يشربوا الشاى وشويه وزين جه واستأذن من عم حسن انه لازم يخرج دلوقتى علشان عنده محاضرة فى الكليه لازم يحضرها، واتفق معاه انه هايجيب حسام معاه وهو راجع ويتغدوا كلهم مع بعض .",
                "وكل ده وليل بتهرب من عيونه وبتحاول انها تنشغل مع أيه وشاهندا باى شىء .",
                "وعلى طول خرج زين وركب عربيته وطول الطريق وهو بيفكر فى ليل وفى كل اللى بيحصل ومش متخيل ابدا ان ليل بالسهوله دى تروح ليوسف وتضيع منه، وافتكر لحظه لما قرب منها فى اوضه المكتب وحاول يبوسها وهى زقته وجريت من اودامه، وابتسم وقال: لييييه يا ليل لييييييه . وشويه وكان وصل قدام بابا الكليه وركن عربيته ونزل بكل وقار وعيون الطلبه كلها عليه بكل حب واحترام، قابل بظروفها زميل ليه ووقفوا يتناقشوا شويه بخصوص المحاضرات .",
                "__________________________________",
                "يوسف كان لسه نايم فى اوضته من كتر التعب والارهاق والضرب اللى خده من زين وفجاه سمع صوت جرس الباب بيرن فافتح عيونه بالعافيه وقام من السرير وخد بعضه ونزل على تحت على طول وهو ماشى بالعافيه ومش قادر يحرك جسمه كله وراح ناحيه الباب وفتح واتفاجأه بالدكتور حسام واقف مبتسم اودامه .",
                "حسام بضحك بصله وقال: كنت متأكد انك لسه نايم من تأثير علقه امبارح، علشان كده قولت اعدى عليك قبل ما اروح على المستشفى واشوف اخبارك ايه واطمن على جروحك .",
                "يوسف بيبصله بعين مفتوحه وعين مقفوله وقال .. اضحك يا اخويا اضحك ما انا اللى اتحطيت فى وش المدفع بسببكم وانتم بعيد صح؟ ومحدش فيكم نبهنى ان زين ايده تقيله اوى كده.. اتفضل ادخل .",
                "حسام لسه بيضحك وقال: فى دى عندك حق كنا المفروض ننبهك الاول، بس يالا كله علشان خاطر ليل .",
                "يوسف رد وقال: ماشى.. ماشى اكيد هاتجربوا ايده قريب لما يكتشف التمثيليه دى كلها واننا كلنا شركاء فيها وساعتها هابقى اضحك عليكم زيك كده .",
                "حسام بصله وقال: ماشى وربنا يستر ساعتها يا باشا المهم اقعد يالا خلينى اطمن عليك وعلى الكدمات والجروح اللى فى وشك دى كلها.. علشان عندى عمليه كبيرة كمان ساعه .",
                "وفعلا قعد يوسف وبدأ حسام يغيرله على الجروح والكدمات اللى فى وشه ولما خلص استأذن منه وخد بعضه ومشى .",
                "ركب حسام عربيته وشويه وموبيله رن وكانت أيه خطيبته بتطمن عليه وبتبلغه انهم وصلوا عند سميحه هانم فى الفيلا من شويه وقاعدين مع ليل .",
                "حسام رد وقال: ايه ده معقول طب كويس لانك وحشانى اوى اوووى يا يويو .",
                "أيه سكت من الخجل ومردتش وحسام حس بكده وقال: ايه روحتى فين؟!",
                "أيه بخجل ردت وقالت: معاك يا حسام .",
                "حسام رد وقال : قلب حسام.. وعيون حسام.. بجد وحشتينى اوى يا أيه ولو مكنتيش جيتى النهارده كنت هاجيب بعضى واجيلك بكرة على البلد واقولك كلام كتييير اوى حاسس بيه ونفسى تسمعيه منى .",
                "أيه اتكسفت وقالت: وانا اهو معاك وسمعاك قولى بقى كنت عاوز تقولى ايه يا حسام",
                "حسام ابتسم ورد وقال: عاوز اقولك انى بحبك اوى اووووى اوووى، ونفسى اغمض عينى وافتحها اشوفك جنبى وفى حضنى وبين ايديا، نفسى بجد يا أيه نتجوز بقى وتفضلى معايا على طول فى كل وقت وفى كل لحظه تمر من عمرى .",
                "أيه فرحت اوى من كلام حسام بس كانت مكسوفه ترد عليه وسكتت .",
                "حسام رد وقال؟ أيه روحتى فين؟",
                "أيه ردت وقالت: معاك يا حسام",
                "حسام رد وقال: حسام بس كده؟! نفسى اسمعها منك يا حبيبتى .",
                "أيه ردت وقالت: مكسوفه مش هاقدر .",
                "حسام وقف العربيه فجأه وقال: مش هاتحرك بالعربيه غير لما اسمعها منك يا أيه قولتى ايه بقي؟!",
                "أيه حاولت تجمع نفسها وتبطل خجل وردت وقالت: بحبك يا حساااااام .",
                "حسام فرح اوى ان اول مرة أيه تعترف ليه بحبها ده وكان يتمنى تكون اودامه فى اللحظه دى ويضمها جوه صدره ويدخلها جوه  ضلوعه .",
                "زين بعد ما خلص كلامه مع زميله دخل مكتبه وقعد شويه يقرأ فى كتاب عقبال ما ميعاد المحاضره يجى اللى كان فاضل عليه ربع ساعه وشويه وبص فى ساعته وقام وقف على طول لما اكتشف ان ميعادها جه وخد شنتطه وفتح باب مكتبه علشان يروح على قاعه المحاضرة .. واول لما دخل القاعه شاف مجموعه كبيرة من الطلبه واقفين وعاملين هيصه ودوشه واستغرب جدا .",
                "فقرب منهم باستغراب علشان يعرف سبب تجمعهم ده ايه واتصدم اول لما عيونه جت على ................",
                "ليييييل!!",
                "ليل خدت بالها انه دخل وكملت اللى كانت بتعمله ووقفت تهزر وتضحك مع كل الطلبه اللى واقفين حواليها والشباب كلهم واقفين هايتجننوا ويتصوروا معاها وهى مش مركزه معاهم من ساعه ما شافت زين  .",
                "زين بصدمه قرب من التربيزة اللى فى وسط القاعه وحط شنتطه وقال بكل عصبيه وصوت عالى هز المدرج كله: ايه التهريج اللى بيحصل هنااااااا ده",
                "الطلبه جريوا على اماكنهم اول لما سمعوا صوت زين وهو عيونه مركزه على ليل اللى فضلت واقفه مكانها متحركتش من مكانها وعيونها فى عيونه بكل ثقه .",
                "زين نزل من مكانه وراح وقف قدامها وعيونه مركزه فى عيونها بكل عصبيه و غضب واستغراب بصلها وقال: ممكن اعرف سياتك بتعملى هنا ايه بالضبط؟! وازاى اصلا دخلتى من باب الكليه!! وبصفتك أية؟",
                "ليل واقفه بكل تحدى وشموخ وابتسمت وبنظره كلها ثقه فى نفسها بصتله وقالت: انا هنا علشان احضر المحاضرة بتاعه سيادتك، ودخلت من باب الكليه بالكارنيه بتاعى ده..",
                "وبصفتى انى طالبه هنا مع حضرتك فى القسم ده",
                "زين واقف مصدوم من كلام ليل وكل عيون الطلبه عليهم وبالذات شاهى اللى كانت قاعده هاتفرقع من ساعه ما وصلت ودخلت المدرج واتصدمت لما شافت ليل فى المدرج والكل ملموم حواليها وفضلت قاعده بتاكل فى نفسها ومش طايقه اى حد من زمايلها يكلمها .",
                "لان عمرها ما تخيلت ان ليل توصل لكده علشان تقرب من زين وبمساعده مين؟! عمها يوسف بنفسه .",
                "زين لاول مرة فى حياته يحس ان ضعيف ويحس انه مش قادر يتكلم ولا يتصرف ولا قادر حتى يفكر او يرد بكلمه.. فخد نفس طويييل وبص لى ليل بكل غيظ و تحدى  وقال: اتفضلى تعالى ورايا على مكتبى .",
                "وخد بعضه وخرج من المدرج باقصى سرعه وليل ابتسمت ابتسامه النصر وعيونها جت على شاهى بتحاول تستفذها وخدت بعضها وراحت وراه .",
                "زين اول لما دخل مكتبه راح وقف ناحيه الشباك اللى فى الاوضه بكل عصبيه وغضب وكان مدى ضهره لـ ليل اللى دخلت وراه على طول واول لما هو حس بيها وبدخولها قال: اقفلى الباب وراكى .",
                "ليل بدأت تخاف من نبرة صوته وراحت قفلت الباب ورجعت بكل هدوء ووقفت مكانها وكل ده وهو مديها ضهرة وفجأه كور كف ايده وخبطه بعزم ما فيه فى الحيط، وبعدها لف نفسه وعيونه كانت بطلع شرار وده اللى خلى ليل تترعب اكتر واكتر لانها اول مرة تشوفه بالمنظر والحاله دى .",
                "زين قرب منها وبصلها وقال بصوت عالى: الكلام اللى انا سمعته ده مظبوط .",
                "ليل حاولت تتغلب على خوفها وشجعت نفسها وقالت: اه مظبوط عندك اى ماااانع؟!",
                "زين بغضب رد وقال: ازاى وامتى حصل الكلام ده؟ ومين اصلا اللى ساعدك فى كده ؟ وعملتى كل ده امتى؟!",
                "ليل ردت وقالت: حصل من حوالى عشر ايام لما قدمت اوراقى وشهادة الثانويه العامه بتاعتى، ومجموعى الكبير كان شفيع ليا انهم يقبلونى وكمان يوسف ساعدنى كتير وكلم ناس كبيرة وتقيله فى الوزاره يعرفهم وعلشان كده قبلونى .",
                "زين جز على اسنانه وبكل غيظ وصوت هز الجامعه كلها بصلها وقال: يوسف.. يووسف.. يوووسف، كل حاجه دلوقتى بقت من يوسف؟! هو اللى بيخطط لحياتك ومستقبلك.. هو اللى بيساعدك فى كل شىء، هو اللى بيقولك تعملى ايه ومتعمليش ايه، هو اللى بقيتى بتلبسى على مزاجه وراحته.. لامتى يا ليل هاتفضلى كدة تحت طوعه؟!",
                "وقرب منها ومد ايده ومسكها من دراعها اوى اوووى لدرجه ان ايديها وجعتها وبدأت تألمها من شده المسكه والعصبيه اللى هو فيها وكمل كلامه وقال:",
                "لامتى هاتفضلى كدة مش حاسه ب.............",
                "؟؟",
                "وسكت اول لما شاف عيونها اتملت بالدموع وغصب عنه زق دراعها لبعيد عنه ولف وشه الناحيه التانيه وهى حاولت تسيطر على نفسها ومتعيطش علشان ما تضعفش وبكل حزن ووجع اتشجعت وقالت: مين قال ان يوسف اللى بيخطط ويحدد لكل شىء انا بعمله؟ عاوزة ايه ومش عاوزة ايه؟! اعمل ايه.. ومعملش ايه.. البس ايه.. وما البسش ايه..؟! انا.. انا.. انا يا زين يا جبالى اللى عاوزه احقق احلامى وامالى وطموحاتى اللى اتحرمت منها زمان",
                "انا اللى نفسى امحى الماضى بحلوه وبمره واحقق حلمى وهدفى ومستقبلى، انا اللى كنت بستحمل الذل والاهانه والمرمطه من سعاد مرات ابويا لما كانت بتشوفنى فاتحه كتاب وبزاكر علشان الإمتحانات اللى قربت.. انا اللى كنت بصحى من بعد الفجر واروح اشتغل فى الكشك بدل ابويا علشان صحته اللى بقت فى النازل من ساعه ما اتجوز العقربه سعاد، واقف على رجلى طول النهار والليل فى عز البرد وعز التلج علشان اقدر الاقى اى فرصه واذاكر فيها ليله الامتحان وانا فى الكشك وبعيد عن ذل مرات ابويا المستمر ليا.. انا اللى شربت المر بعد موت امى واتمرمطت واتعذبت بكل انواع التعذيب على ايديها وكنت بسكت وبستحمل علشان خاطر ابويا ميزعلش ولا يحس انى زعلانه او حزينه..",
                "وكنت بستحمل كمان نظرات الحيوان اخوها ليا غصب عنى برضه علشان خاطر ابويا",
                "وبصوت كله وجع قالت: انا يا زين اللى كنت بنام من غير ما آكل ولا شرب وكنت ببقى ميته من الجوع وانا راجعه مهدوده من شغل الكشك نصف الليل ومرات ابويا تقولى بمنتهى الوقاحه ' مفيش أكل نامى خفيف احسن '",
                "انا.. انا للاسف كنت ولا حاجه والدنيا جت عليا اوى اووووى لحد ما تعبت",
                "حتى انت يا زين مرحمتنيش وجيت عليا زيهم كلهم من غير اى رحمه ومن غير ما تسمع منى الحقيقه ولا خلتنى ادافع عن نفسى لما دخلت عندى ولقيت يوسف معايا، وجرحتنى.. ووجعتنى بكلامك واهنتنى وعايرتنى بأهلي وبعيلتى",
                "ضحكت بسخريه وقالت: وللاسف اللى طلعت فى الاخر عيلتك واهلك.. وفى الاخر قولت دى واحده جبتها من الشارع",
                "كل ده وزين واقف قلبه بيتقطع من كلامها ونفسه يشدها وياخدها فى حضنه ويقولها ' انا بحبك يا ليل.. انا بعشق.. سامحينى.. سامحينى على كل حاجه انتى مريتى بيها ' بس للاسف غروره وكبريائه مسمحوش ليه يعمل كده .",
                "وآخر ما تعبت ليل وفقدت الامل منه راحت وقربت منه ووقفت اودامه ومسحت دموعها وقالت: انا من هنا ورايح هاعمل كل اللى كنت بحلم بيه وبتمناه ومفيش مخلوق هايقدر يمعنى على وجه الارض وكفايه اوى اللى انا عيشته وحسيته ومريت بيه.. هاشق طريقى بنفسى وهاكمل كليتى وهانجح وهاتفوق من غير حتى مساعده يوسف نفسه ليا .",
                "وابتسمت ابتسامه وجع وقالت: عن اذنك يا دكتور زين وكفايه اوى كده لحد هنا زمان الطلبه بتوعك فى انتظارك.. بعد اذنك",
                "وخدت بعضها ورجعت على المدرج وقعدت وسط الطلبه وعيون شاهى عليها وانتظرت زين يدخل وراها بس للاسف مدخلش و دخل زميل ليه واعتذر بدل زين عن عدم حضوره الوقت الحالى وبلغهم ان هو اللى هيشرح ليهم المحاضرة بداله .",
                "زين خد بعضه وخرج من المبنى كله وكل اللى كانوا حواليه كانوا بيتكلموا عن الوجه الجديد اللى اكتشفه يوسف الشريف وكمان عن وجودها هنا كطالبه جوا الكليه معاهم وده اللى جننه اكتر.. وراح ركب عربيته بمنتهى العصبيه وطلع بيها باقصى سرعه .",
                "وفضل يلف فى الشوارع مش عارف رايح فين ولا جاى منين لحد ما بعد فترة وقف بالعربيه على كورنيش النيل وركن ونزل وراح وقف ناحيه المايه وفضل يتأمل فيها، لاكتر من ساعتين وهو واقف بالمنظر ده بيفكر فى كل شىء هو مر بيه فى حياته وكأنه شريط قدام عيونه.. لحد ما تعب وقرر انه يمشى وفعلا راح وركب العربيه من تانى وراح بيها على مستشفى حسام صاحبه وطلع ليه مكتبه على طول لما حس ان هو الوحيد اللى محتاج يقعد ويتكلم معاه .",
                "بس للاسف دخل لحسام مكتبه ولما ملقهوش سأل عليه الممرضه وبلغته ان حسام لسه مخرجتش من اوضه العمليات وقددامه حوالى نصف ساعه فارجع لمكتبه تانى وفضل قاعد مستنيه ومن كتر زهقه مسك موبيله وفتح الفيس بوك وشاف كميه صور كتيرة اوى لـ ليل هى ويوسف ورأى الناس فيها وفى جمالها وفى رقتها وأناقتها وكان هاين عليه يمسك الموبيل ويكسره فى الارض .",
                "وقام وقف وفضل رايح جاى فى قلب المكتب لحد ما دخل حسام عليه وشاف منظره ده وخاف لا يكون عرف ان شريك فى التمثيليه بتاعه ليل عليه .",
                "حسام بتوتر وقلق بصله وابتسم وقال: اهلا يا زين ايه المفاجأه الحلوة دى اقعد واقف كده ليه .",
                "زين بعصبيه بصله وقال: مش هاقعد غير لبسك ده الاول وابقى حصلنى على تحت ولما تنزل نبقى نكمل كلامنا سلام .",
                "وفعلا زين خد بعضه وخرج من مكتب حسام اللى كان واقف مرعوب لا تكون خطتهم انكشفت وزين عرف بيها .",
                "وبعد عشر دقايق كان نزل لزين وزين شاورله بأيده انه يحصله وطلع بعربيته وحسام ركب عربيته هو كمان وطلع وراه على طول .",
                "ليل كانت خلصت المحاضرة الاولى ليها ولمت حاجتها وخدت شنتطها بس بعض الطلبه وقفوها وحبوا يتصوروا معاها وهى اعتذرت ليهم ولسه هاتخرج من باب المدرج لقت اللى بتشدها من ايديها فجاه .",
                "ليل لفت نفسها واتفاجأت بشاهى قدامها وباستغراب ليل قالت: خير يا شاهى عاوزة حاجه ؟!",
                "شاهى قدام الطلبه كلهم بصتلها من فوق لتحت وبكل غيظ قالت: انتى عاوزة ايه من زين بالضبط يا ست ليل؟! عماله تلفى وتدورى وتروحى كل مكان يروحه.. اوعى تفكرى يا شاطرة ان واحد زى زين الجبالى ممكن يبص لواحده زيك انتى، اوعى تفكرى بالهبل اللى انتى بتعمليه مع عمو يوسف ده هاتخليه يفكر فيكى؟! تبقى عبيطه اوى.. زين الجبالى وقت ما يفكر يحب ويتجوز هايحب واحده من مقامه ومن وسطه هو علشان تليق بيه.. مش واحده ملهاش لا اصل ولا فصل .",
                "ليل رغم الوجع اللى جواها واحراج شاهى ليها قدام الطلبه حبت تغيظ شاهى وتستفزها فاضحكت اوى وقالت: هو انتى متعرفيش ان زين الجبالى ابن خالتى على طول؟! يا حرام تصدقى صعبتى عليا اوى",
                "وبصت فى ساعتها وقالت: اخ باى بااى يا شوشو بقى علشان زمان خالتوا سميحه وزين مستنينى على ناااااار علشان نتغدى كلنا مع بعضنا باااااي.. اااه ونسيت اقولك، شكرا على وقعه البيسين اللى خلتنى اعرف زين بيحبنى وبيخاف عليا اد ايه.. باااااااى .",
                "ومشيت ليل وهى حاسه بالفوز على شاهى وانها قدرت تحرق دمها وتستفذها كمان وبعدها خرجت من الكليه بكل فخر وثقه بنفسها ووقفت تاكسى ورجعت على الفيلا على طول .",
                "وشاهى من غيظها وكسفتها قدام كل الطلبه خرجت من غير ما تنطق اى كلمه مع حتى اصحابها وركبت عربيتها بكل نرفزة وراحت على فيلا عمها يوسف .",
                "__________________________________",
                "زين كان وصل قدام كافيه على النيل وركن عربيته ونزل وحسام كان وراه على طول وركن هو كمان ونزلوا وحسام اتفاجأه انه نفس الكافيه اللى ليل كانت شغاله فيه واستغرب جدا جدا وحس ان زين ممكن يكون عرف حاجه عن خطتهم اللى عملوها عليه .",
                "زين خد باله ان حسام مش على بعضه فبصله باستغراب وقال: فى حاجه ولا ايه ؟؟",
                "حسام بتوتر ابتسم ورد وقال: لا ابدا بس مستغرب الكافيه ده شويه اول مرة اجى فيه .",
                "زين رد وقال .. اى حاجه وخلاص يا حسام اصلى زهقان اوى وعاوز اقعد معاك ونتكلم شويه .",
                "حسام رد وقال.. طيب ما تيجى نروح على شقتى وبالمرة نتغدى مع بعضنا ونتكلم براحتنا بدل الكافيه ده .",
                "وقبل ما زين وحسام يدخلوا الكافيه زين افتكر وقال: ااااااخ كنت هانسى وكويس انك فكرتنى بحكايه الغدا ده، نسيت اقولك ان حماك عم حسن وأيه خطيبتك عندنا فى الفيلا من الصبح جايين يطمنوا على ليل ومنتظرينا على الغداء انا وانت زى ما وعدتهم انى هاجيبك معايا بعد ما اخلص شغلى ونتغدى كلنا مع بعض .",
                "حسام علشان ميخلهوش يدخل الكافيه بصله وقال: طب كويس انى فكرتك ويالا بينا بقى من هنا وتعالى نروح لهم زمانهم منتظرين وبينى وبينك كده أيه وحشتنى اوى .",
                "زين مستغرب حسام جدا بس من كتر القلق والوجع اللى هو فيه قاله يالا بينا وفعلا ميصحش نتأخر عليهم اكتر من كده ونبقى نتكلم فى وقت تانى .",
                "حسام خد نفس طويل علشان زين لغى فكرة الكافيه دى وخدوا بعضهم هما الاتنين وزين راح ركب عربيته وحسام لسه هايركب عربيته سمع اللى بينده عليه وبيقول : استاذ حساااام .",
                "حسام التفت على مصدر الصوت وشاف زميله ليل فى الكافيه اللى اتعرف عليها ساعه ما جه خد ليل.. وعيونه بسرعه جت على زين اللى كان فى عربيته وخاف انه يشوفها معاه فابتسم بكل قلق وتوتر لعايده وقال: اهلا وسهلا ازي حضرتك؟",
                "عايده ابتسمت وردت وقالت: ازى حضرتك يا استاذ حسام وازى ليل دلوقتى؟ انا قولت انك مش هاتفتكرنى انا شوفتك بظروفها وانا داخله الكافيه وشبهت عليك وافتكرتك على طول انك اخو ليل .",
                "حسام عيونه ما بين عايده وما بين زين وبكل قلق رد وقال: الحمد لله بخير وليل كويسه واسف اصل معايا صاحبى ومستعجلين شويه بعد اذنك .",
                "وفى ثانيه حسام كان رايح ناحيه عربيته وركب وقفل الباب وعايده بصوت عالى قالتله؛ سلملي علي ليل .",
                "حسام اترعب لا يكون زين سمعها وبسرعه كان متحرك بالعربيه وطالع على طول بيها.. وزين وراه .",
                "واول لما وصلوا اودام باب الفيلا وركنوا عربياتهم ونزلوا زين باستغراب بصله وقال: مين الست اللى كنت واقف معاها عند الكافيه دي؟ وسمعتها بتقولك سلملى على ليل",
                "حسام بتوتر بصله وقال: ابدا ابدا دى كانت مريضه عندى فى المستشفى وقابلتها بظروفها زى ما انت شوفت كده .",
                "زين رد وقال: وهى تعرف ليل منين ؟؟",
                "حسام رد وقال: كانوا قابلوا بعض بظروفها ايام ما كانت ليل محجوزة عندى فى المستشفى واتعرفوا على بعض  .",
                "وخد بعضه بسرعه ودخل على جوا قبل ما زين يسأله عن اى حاجه تانى.",
                "زين مش مستوعب كلامه اوى واتنهد وخد بعضه ودخل ورا حسام .",
                "واول لما دخلوا الكل رحب بيهم وحسام سلم على عم حسن وكمان أيه اللى فرحت اوى اول لما شافته .",
                "زين بص لعم حسن وقال: اسف يا عم حسن واعذرنى انى مقدرتش اقضى اليوم معاك .",
                "كان عندى شغل مهم خلصته حتى ماروحتش الشركه النهارده وعديت على حسام فى المستشفى وجيبته وجيت .",
                "حسن بكل طيبه ابتسم وقال: يا ابنى انا اللى اسف انى معطلكم عن شغلكم انتم الاتنين.. انت من شركتك ومحاضراتك وحسام من المستشفى.. انا كنت جاى اطمن على ليل واخد بعضى وارجع على البلد على طول علشان اشوف شغلى انا كمان .",
                "سميحه ردت وقالت: كلام ايه ده بس يا راجل يا طيب بقى معقول تشرفنا لاول مرة فى بيتنا ومانعملش معاك الواجب الصح وتقضى معانا اليوم ده مش كفايه كل اللى انت عملته ولسه بتعمله مع ليل .",
                "ولا انت بخيل بقى ومش عاوزنا نيجى نقضى كام يوم عندكم فى البلد .",
                "حسن رد وقال: ابدا والله ده انا اشيلكم فى راسى من فوق وتيجوا طبعا وتنورونى ، وبعدين ليل دى بنتى ومفيش حد بيشكر أب على اللى بيعمله مع عياله .",
                "سميحه ردت وقالت: ربنا يديك الصحه ويخليك ليهم وتفرح قريب بأيه ودكتور حسام وعقبال بنتك عبير يارب .",
                "حسام ابتسم ورد وقال: اه والنبى يا طنط عاوزين نفرح بقى ونحدد ميعاد خطوبتنا.. او اقولك نخليها فرح على طول، ليل الحمد لله واطمنا عليها نستنى ايه تانى بقى يا عم حسن؟!",
                "أيه اتكسفت جدا ووشها احمر وحسام ابتسم لها وغمز بعيونه .",
                "وفجاه ليل كانت وصلت والكل اتفاجئ بيها وردت هى على حسام وقالت: عندك حق يا حسام نخليها فرح على طول.. فرحك انت وايه وفرحى انا ويوسف",
                "الكل اتصدم من كلام ليل واللى قالته وزين بصلها بكل غضب وقام وقف واستاذن من عم حسن انه هايطلع يغير لبسه وخد بعضه وطلع على فوق على طول .",
                "علشان حس لو قعد لحظه تانيه ممكن يرتكب اى جريمه .",
                "عم حسن بعتاب ولوم بص لـ ليل وقال: ليه بس كده يا بنتى؟ حرام عليكى.. وكفايه اوى اللى هو مر بيه، بلاش تزوديها يا ليل يا بنتى اكتر من كده علشان لو زادت اوى ربنا اعلم هاتنتهى ازاى .",
                "سميحه صعب عليها ابنها مهما كان وردت وقالت: عم حسن عنده حق يا ليل كفايه يا بنتى لحد هنا، انا وانتى متأكدين ان زين بيحبك وانتى كمان بتحبيه يبقى ايه لزمته بقى العذاب ووجع القلب اللى انتم فيه ده .",
                "حسام رد وقال: الصراحه يا ليل طنط وعمى حسن عندهم حق.. لو كنتى شوفتى منظر زين لما جالى المستشفى من شويه كان صعب عليكى اوى ..  كفايه كده يا ليل واقعدى معاه واعترفى ليه بكل حاجه وصارحوا بعض واداووا جروح بعض .",
                "ليل بوجع ردت وقالت: انتم مفكرين ان اللى انا فيه ده انا وهو شىء سهل عليا للاسف لا.. انا بتوجع كل لحظه وكل دقيقه لما اشوف زين قدامى بالحاله دي.. ببقى نفسى اترمى فى حضنه واقوله خبينى جوا ضلوعك واحمينى ببقى نفسى بأعلى صوتى اقوله بحبك يا زين.. ببقى نفسى اقوله انت الأمان اللى انا مفتقداه.. انت السند.. انت العوض يا زين بس للاسف لما افتكر كل الكلام اللى قاله وجرحنى وجعنى بيه اشيل الفكرة دى من عقلى .",
                "كل لما اشوف غروره وكبريائه فى عيونه وفى تصرفاته مقدرش اتراجع عن اللى ابتديت اعمله ومش هاوقفه غير لما الاقى زين اللى كلنا عاوزينه .",
                "سميحه قامت وقفت وخدتها فى حضنها وقالت: سامحينى يا بنتى ده مهما كان ابنى وانتى كمان بقيتى بنتى ومش قادره اشوف حد فيكم بيتعذب وانا مش قادرة اعمله حاجه .",
                "ليل بوجع ابتسمت وردت وقالت: متقلقيش علينا يا خالتوا، لازم نداوى جروحنا الاول علشان نعرف نبدا من جديد .",
                "سماح قامت وقفت وندهت على دادة زينب انها تجهز السفره وفعلا زينب دخلت على طول وبدأت تجهز الاكل وليل وأيه وشاهندا دخلوا يساعدوها وينظموا الاطباق على السفره بنفسهم .",
                "عمر كان يادوبك بيركن فى عربيته وكان راح الشركه ورجع، ودخل على جوا على طول وكان جايب معاه شويه حلويات وتورته كمان وسلم على كل الموجودين ودخل على المطبخ علشان يدخل الحلويات .",
                "شاهندا ابتسمت اول لما شافته وخدت منه الحاجه وهو بخباث  خلاها بتشوف الحلويات والتورته قرب منها واداها بوسه سريعه فى خدها وقال: وحشتينى يا روح قلبى .",
                "شاهندا اتفاجأت باللى هو عمله وبدات تضرب فيه بهزار .. وللاسف ليل وأيه كانوا داخلين بظروفها المطبخ وشافوه .",
                "ليل حبت تهدده وتهزر شويه معاهم فقالت: يا نهارك ابيض يا عمر ايه اللى انت عملته ده؟ انا هاروح انادى على خالتوا سماح واقولها على اللي انت عملته ده دلوقتى، ايه رايك يا شاهندا؟",
                "شاهندا فهمت ليل وقالت: روحى يا ليل اصله بقى قليل الادب اوى .",
                "عمر  بصدمه بصلهم وبيمثل الخوف وقال: يا لهووووى يا دى الفضيحه استروا عليا وحيات امك انتى وهى،  يا فضيحتك يا عمر يا ابن سميحه",
                "ومن خباثته قرب بسرعه من شاهندا تانى واداها بوسه تانيه على خدها التانى وقال: متنسيش بقى يا ست ليل تقوللها على دى كمان سلام يا قطه منك ليها ليها لييييييييها",
                "وخد بعضه وخرج من المطبخ والبنات اتفتحوا فى هستيريا من الضحك وخرجوا يكملوا باقى الاطباق على السفره وبعد ما كل حاجه جهزت ندهوا الكل واتجمعوا على السفره الا زين كان لسه منزلش من فوق .",
                "ليل ابتسمت لسميحه بنظرة وسميحه فهمت هى عاوزة تعمل ايه وشاورت ليها بالتمام .",
                "ليل خدت بعضها وطلعت على فوق وراحت لحد اوضه زين وخبطت وهو مردش فرجعت وخبطت تانى وبرضه مردش فافتحت الباب بشويش ودخلت ودورت بعيونها فى كل ركن من أركان الاوضه وملقتش زين بس لقت صوت الدوش فى الحمام وعرفت انه بياخد دوش لسه .",
                "عيونها جت على قميصه اللى كان لابسه محطوط على السرير فقربت منه ومدت ايديها  ومسكته بكل شوق وعشق وقربته من وشها وبدأت تشم ريحته وتتعمق فيها وفى ريحه برفانه الرهيبه وقربته من شفايفها وباسته بشووووويش وغمضت عيونها وسرحت وللاسف زين كان فتح باب الحمام وخرج وهى محستش بيه خالص وكان يادوبك لافف نفسه بالبشكير من تحت وصدره مكشوف واتفاجأه لما شاف ليل وهى فى وسط اوضته وماسكه قميصه ومقرباه ناحيه شفايفها فابتسم وقرب بهدوء منها ومد ايده على وسطها ولفها ليه وقال: للدرجه دى قميصى عجبك؟!!",
                "ليل اتصدمت اول لما حست بأيد زين على جسمها واتصدمت اكتر لما شافته بالمنظر ده وصدره كله عريان وحاولت تشد نفسها من ايده بس للاسف زين ما صدق ومسكها كده وقربها اكتر منه ولصدره المكشوف وغصب عنها ايديها جت على صدره علشان تذقه بعيد عنها بس هو كظ رجل اشد واقوى منها ومسكها اوى وكل شويه يقربها اكتر .",
                "ليل بخوف ورعب بصتله وقالت: سيبنى يا زين.. سيبنى بقى .",
                "زين ابتسم وضمها ليه اكتر وقال: انتى بتعملى كده ليه؟ ليل انا .......... وسكت .",
                "ليل ذقته وبعدت عنه وقالت: ممكن تبعد عنى وتخلينى انزل لتحت زمانهم مستنينا ننزل وهيستغربوا التاخير ده .",
                "زين بدأ يقرب وهى تبعد.. وهو يقرب وهى تبعد لحد ما وصلت وبقى ضهرها للدولاب ومقدرتش تتحرك وبدا جسمها يرجف من الخجل والخوف .",
                "زين حس بيها وبخوفها فقرب منها ومد ايده الاتنين لفوق وحطها على الدولاب وبقت هى اودامه ما بين ايديه على طول وشه فى وشها وصدره على جسمها وحس بنبضات قلبها وعيونه فى عيونها بكل شووووق ولسه هايقرب من شفايفها ويبوسها",
                "سمعوا صوت عمر وهو بيقول: احم  احم  احم .",
                "نحن هنا  نحن هنا يادى الفضيحه.. يا دى الفضيحه.. الكل فى انتظاركم تحت  يا بهوات",
                "ليل اتكسفت جدا.. جدا وذقت زين بعيد عنها وذقت كمان عمر اللى كان واقف على الباب وساند عليه لدرجه انه كان هايقع على الارض وخدت بعضها بسرعه ونزلت على تحت على طول .",
                "زين بعصبيه قرب من عمر وعمر حس بنظراته وقال: والله ماليش دعوة امك اللى قالتلى اطلع انده ليكم",
                "وفى ثانيه كان واخد نفسه وجارى على تحت",
                "زين ابتسم ومد ايده على صدره مكان ما ليل حطت ايديها وخد نفس طويل وبدأ يكمل لبسه بسرعه وبعد ما خلص خد بعضه ونزل على تحت على طوووول .",
                "وعيونه مركزه على ليل اللى كانت باصه فى طبقها ومش بترفع عنيها منه .",
                "سميحه بصت لسماح وابتسمت وحست ان فى شىء حصل مع ليل وزين .",
                "الكل كان بياكل فى هدوء وحسام كل شويه يناول أيه حاجه من الاكل شكل وهى كانت مكسوفه .",
                "لحد ما خلصوا اكلهم وشويه وقعدوا كلهم كلوا فاكهه وحلويات وكمان شربوا الشاى .",
                "وبعدها البنات خدوا بعض وقعدوا فى الجنينه شويه.. وبعدها قام عم حسن واستأذن انه هايمشى بقى قبل ما الدنيا تليل اكتر من كده .",
                "وزين اقترح عليه انه يفضل معاهم ويبات ويمشوا الصبح براحتهم بس هو رفض .",
                "وسلم على الكل وأيه كمان كانت دخلت وسلمت على الكل وخرجوا وحسام وزين وعمر معاهم وصلوهم لحد بره وركبوا عربيتهم ومشيوا بيها.",
                "وحسام كمان بعد ما اطمن انهم مشيوا خد بعضه وركب عربيته ومشى وروح على بيته .",
                "وسميحه وسماح كانوا قاعدين مع بعض بيتكلموا كالعادة .",
                "وزين استأذن وطلع على اوضته شويه .",
                "وعمر وشاهندا وليل فضلوا سهرانين فى الجنينه .",
                "وعند يوسف فى الفيلا كان قاعد بيتفرج على التلفزيون هو وشاهى وبيكلوا بيتزا بعد ما فضلت تزعقله كتير على علاقته ومساعدته لى ليل وكمان قربها من زين بالطريقه دى وكانت عاوزة تعرف ايه اللى بيحصل بالضبط وليه بيساعدها بالمنظر ده ويوسف كان رده الوحيد عليها انها اكتشاف جديد ليه مش اكتر ومرديش ابدا يجيب سيره الخطة اللى بينه وبين ليل وحسام وعمر  .",
                "وفجأه سمعوا صوت جرس الباب وشاهى بصتله باستغراب وقالت: انت مستنى حد ولا ايه يا عمووو ؟؟",
                "يوسف ابتسم ورد وقال: هاكون مستنى مين  يعنى خليكى انتى كملى أكلك وانا هاقوم اشوف مين على الباب .",
                "وفعلا فضلت شاهى تكمل اكل البيتزا وتتفرج على التلفزيون ويوسف قام وراح ناحيه الباب ومد ايده وفتح واتصدم من اللى كان واقف اودامه .........؟؟؟",
                "يوسف بصله بكل صدمه واستغراب وقال: افندم انت مين  ؟؟ وعاوز مين حضرتك .",
                "حسان كان واقف قدامه ومغطى وشه كله بكوفيه يا دوبك سايب عيونه بس علشان كميه الحروق الرهيبه اللى فى وشه اللى خلته بشع وبص ليوسف وقال: حضرتك استاذ يوسف الشريف صح؟ انت اللى كنت مع ليل فى الصور اللى انا شوفتها على الفيس بوك .",
                "يوسف باستغراب رد وقال: انت مين بالضبط وتعرف ليل منين وعاوز منها ايه ؟!",
                "جت شاهى على صوت عمها وبصت لحسان واتصدمت من شكله وخافت جدا وقالت: مين ده يا عمو وعاوز ايه منك ؟؟؟",
                "يوسف رد عليها وقال: اصبرى انتى يا شاهى لما اشوف الاخ ده عاوز ايه",
                "حسان برخامه بص لشاهى وقال: لاموأخذه يا ست هانم انا كنت جاى اسأل على ليل قريبتى مختفيه بقالها فترة كده ومحدش يعرف طريقها ولا مكانها ولما شوفت صورها ماليه الفيس بوك وسألت واطقصت لحد ما عرفت ان اللى معاها فى الصور ده هو الشخص اللى انتى بتقولى عليه عمك ده، وقالولى ان اسمه يوسف الشريف منتج ولا مخرج باين.. انا بلف من الصبح على كعوب رجلى لحد ما قدرت اوصل لعنوانكم ده .",
                "يوسف بدأ يقلق من منظره ده وبكل صرامه وحزم بصله وقال: انت هاتقول عاوز ايه من ليل ولا تحب ابلغ البوليس وهو اللى يتصرف معاك .",
                "حسان اول لما سمع كلمه بوليس دى كش فى نفسه وخاف وقال: هاكون عاوز ايه منها بس انا بقولك دى قريبتى وكنت عاوز اشوفها واطمن عليها مش اكتر ليه حضرتك مش قادر تفهم كده .",
                "يوسف بصله بكل عصبية وقال: بقولك ايه يا اخ انت ليل قريبتك دى مش هنا ومعرفش عنها حاجه واتفضل يالا امشى من هنا بدل ما اخلى البواب يرميك فى الشارع وإياك اشوف وشك هنا تانى بعد كده انت فاهم",
                "حسان لسه هاينطق ويتكلم... يوسف بصله وقال بصوت عالى: بقولك اتفضل من هنا ومش عاوز اشوف وشك ده هنا تانى",
                "وبدأ ينادي على البواب بأعلى صوته ويقول: يا عثمان يـا عثمان.. طلع البنى ادم ده بره واياك يدخل هنا تانى ولو شوفته قددام الفيلا فى اى وقت بعد كده اتصل بالشرطه فورا .",
                "حسان بصله برخامه وقال: خلاص يا عم انت خلاص ملوش لازمه اللى بتعمله ده انا ماشى لوحدى بس قول ل؟ ليل ' انا مش هاسيبك فى حالك من هنا ورايح '",
                "وبدأ يعلى صوته اوى على اساس انه فاكر ان ليل جوا الفيلا وعايشه هنا وقال: سمعانى يا ليل انا مش هاسيبك ومن هنا ورايح مش ورايا غيرك انتى ومسيرنا نتقابل يا مووووزة .",
                "خد بعضه وخرج بره الفيلا ويوسف نبه على البواب تانى انه لو جه او شافه يبلغ الشرطه والبواب بصله وقال: اللى تؤمر بيه يا يوسف بيه",
                "وبعدها خد بعضه ورجع للبوابه ويوسف دخل هو وشاهى اللى كانت مرعوبه من شكل حسان ومش قادرة تنطق ولا كلمه .",
                "يوسف كان مستغرب جدا وقعد وبدأ يفكر ويقول يا ترى مين الشخص ده وعاوز ليل فى ايه ؟! وازاى واحد بالمنظر ده يقول ان ليل تبقى قريبته ازاااااى !!",
                "وفى وسط تفكيره ده شاهى وقفت ومسكت شنتطها وبصت ليوسف وقالت: انا هامشى بقى يا عمووو علشان زمان الشله كلها مستنيانى علشان نسهر زى كل يوم.. ايه رايك ما تجيب بعضك وتيجى تسهر معانا؟؟",
                "يوسف كان سرحان وبيفكر فى الزفت حسان ده وفى ليل والكلام اللى قاله وفاق على شاهى وهى بتكلمه.. وبصلها وقال: لا لااا يا حبيبتى اديكى شايفه منظرى عامل ازاى ومدشدش ووشى بالألوان، روحى انتى واسهرى براحتك وانا هافضل هنا وخلى بالك من نفسك .",
                "شاهى بصتله باستغراب وقالت: انا مش عارفه بس وقعه ايه اللى عملت فى وشك كده يا عمو، انا حاسه ان الموضوع ده وراه حاجه تانيه خالص ومسيرى اعرفها يا جوووو يالا باااااااااى .",
                "وخدت بعضها ومشيت على طول وسابت يوسف مع افكاره.",
                "__________________________________",
                "عمر وشاهندا وليل فضلوا سهرانين فى الجنينه مع بعضهم عمالين يهزروا ويضحكوا مع بعض .",
                "وعمر عمال يحكى لي ليل عن ذكرياته هو وزين وشاهندا وكمان كل احفاد الحاج  صفوان عدى وفهد وقصى وفارس وكل البنات وهما فى السرايه ولعبهم ومقالبهم مع بعض وهما صغيرين .",
                "وشاهندا وليل ميتين على نفسهم من كتر الضحك وليل كانت بتتمنى ان زين يكون قاعد معاهم فى الوقت ده، ويهزر ويضحك زيهم كده لكن للاسف هو طلع اوضته ومنزلش منها من ساعه ما عم حسن وأيه مشيوا .",
                "دايما يحب العزله والوحده ومش غاوى اللمه والهيصه و الدوشه .",
                "ليل حبت تقوم تتمشى فى الجنينه وتسيب عمر وشاهندا مع بعضهم شويه .",
                "لما لاحظت نظرات الحب فى عيون عمر وشوقه لشاهندا .",
                "فقامت وقفت وقالت: انا هاروح اتمشى شويه فى الجنينه  يارب تكون عاقل كده انت وهى وتقعدوا بأدب ماشى يا استاذ عمر ومتدايقش شوشو فى حاجه اظن فاهمنى كويس اوى",
                "عمر بصلها بتوعد وقال: ده انااا غلبااااان وطلعت غلبان اوى وكمان مش عارف حاجه، اسكتى يا بت يا شوشو هو انتى معرفتيش حصل ايه، تحبى يا ليل اقولها انا شوفت ايه لما طلعت انده عليكى من فوق انتى وزين ولا بلاش",
                "ليل اتكسفت جدا وبصتله وقالت: اتلم يا عمر احسنلك وبطل رخامه انا .......",
                "عمر بضحك رد وقال: انا ايه يا قطة هو كان عاوز يدوق الحاجه الحلوة هو كمان ولا ايه يا لولوووو",
                "ليل قربت عليه وضربته فى كتفه وقالت: تصدق انك عيل رخم انا هامشى افضل واسيبكم براحتكم يالا سلام، وخلى بالك يا شوشو يا حبيبتى من الواد ده.. ده طلع قليل الادب ومش سهل ابدا .",
                "عمر بضحك بصلها وقال: انا برضه اللى قليل الادب ولا زين باشا هو اللى ........",
                "وقبل ما يكمل كلامه جريت ليل من قدامه وخدت بعضها وراحت تتمشى شويه بين الاشجار والزرع اللى مالى الجنينه وسابتهم يقعدوا لوحدهم شويه فى الجو الشاعرى ده .",
                "شاهندا باستغراب بصت لعمر وقالت: عمورة حبيبى.. مش ناوى تقولى انت شوفت ليل وزين بيعملوا ايه؟!",
                "عمر مكنش مصدق نفسه ان شاهندا قالت حبيبى فقرب منها اوى وقال: انتى قولتى ايه دلوقتى؟!",
                "شاهندا بصتله باستغراب وقالت: بقول مش ناوى تقولى شوفت ليل و......... وقبل ما تكمل كلامها عمر وقفها وقال: مش دى مش الحته دى خالص قبل قبل.. قولتى عمورة حبيبى صح؟!!",
                "شاهندا بخجل بصت فى الارض ومقدرتش تنطق ولا كلمه .",
                "عمر مد ايده ورفع وشها وقال: قوليها يا شاهندا عاوز اسمعها منك، قولى بحبك يا عمر.. قووووولى يا شاهندا .",
                "شاهندا ابتسمت ووشها احمر وعيونها جت فى عيونه وقالت: بحبك يا عمر .",
                "عمر فى اللحظه دى خدها فى حضنه وقال: وانا بحبك بحبك بحباااااااااك بعلو صوته .",
                "لدرجه ان زين فتح شباك اوضته علشان يشوف ايه اللى بيحصل تحت ده وشاف عمر وشاهندا وهما قاعدين مع بعض فى جو شاعرى ورومانسى وكمان شاف ليل على بعد قاعده عند البيسين لوحدها فبص لعمر بغيظ وقال: لم نفسك يا زفت انت الناس زمانها نايمه والجيران يقولوا ايه على صوتك ده .",
                "عمر من تحت بصله ورد عليه وقال: والله اللى زعلان مننا يعمل زينا هاااا.. يعمل اييييه؟! زينا",
                "وشاور بأيده على مكان ليل اللى قاعده لوحدها هناك .",
                "زين اتغاظ منه ورزع الشباك فى وشه وقفله ودخل .",
                "شاهندا بصت فى عيونه ومسكت ايده بكل رومانسيه وابتسمت وقالت: قولى بقى زين وليل شوفتهم بيعملوا ايه عاوزة اعرف",
                "عمر بصلها بكل شوق وحب وقال: ما بلااااااش .",
                "شاهندا ردت وقالت؛ لااا عاوزة اعرف وحياتى وحياتى يا عمر قولى .",
                "عمر لف ايده على وسطها وقربها اوى اوى لحضنه وعيونه على شفايفها اللى بتجننه وقرب وباسها بكل هدوء وهى كانت متجاوبه معاه لعده لحظات وفجأه زقته شاهندا  وقالت: يا قليل الادب.. كان عندها ليل لما قالت انك قليل الادب انا هاقوم اطلع اوضتى .",
                "وفعلا قامت وقفت وعمر شدها تانى وقال: اقعدى يا مجنونه مش انتى اللى كنتى عاوزة تعرفى زين وليل كانوا بيعملوا ايه وادينى شرحتلك عملى مش نظرى",
                "شاهندا اتكسفت وضحكت وقالت: طيب مدام بيحبوا بعض كده ليه العند ده .",
                "عمر رد وقال: ما تستعجليش ليل عاوزة تسوى زين واللى عمله فيها على نار هاديه ومسير الحديد يلين يا قطة",
                "عمر وشاهندا فضلوا يتكلموا مع بعض ويصارحوا بعضهم بحبهم ومشاعرهم وكمان بدؤا يخططوا لحفله خطوبتهم اللى ممكن يعملوها مع خطوبه حسام وأيه .",
                "وفضلوا على الحال ده لاكتر من ساعه وكل ده وليل سيباهم يقربوا من بعض اكتر ويحبوا بعض وكانت بتتمنى ان زين يكون قاعد معاها فى الوقت ده ويصارحها بحبه ليها ويضمها فى حضنه ويعوضها كل الايام والسنين المرة اللى هى مرت بيها .",
                "وزين كمان كان قاعد فى اوضته وعمال يفكر فى ليل وفى علاقتها بيوسف وموضوع خطوبتهم ده، لدرجه انه كان حاسس ان  فيه حرب جواه شغاله ما بين عقله وقلبه وانه بيحب ليل حب كبير واستحاله تكون لحد غيره وبالذات واحد زى يوسف .",
                "وفى الاخر وبعد تفكير كبييير قلبه هو اللى فاز على عقله وقام وقف وبدأ يغير لبسه ويستعد علشان ينزل لـ ليل ويعترف لها بحبه وعشقه ليها ويعوضها كل سنين الحب والحنان اللى هى افتقدتهم وكان فرحان جدا انه اخيرا قدر يوصل للقرار ده بعد الصراع الطويل اللى هو مر بيه طول السنين اللى فاتت دى كلها .",
                "وتحت عند عمر وشاهندا اللى كانوا قاعدين تحت ضى القمر .. عمر قام وقف ومد ايده وقال: هاتى ايدك و قومى نتمشى ونلف شويه فى الجنينه يا روحى .",
                "وفعلا شاهندا قامت وقفت وابتسمت ومدت ايديها فى أيد عمر بكل رومانسيه وخدوا بعضهم وراحوا يتمشوا عكس الاتجاه اللى  ليل كانت قاعده فيه .",
                "ليل كانت لسه قاعده مكانها على البيسين سرحانه بتفكر فى زين وفى حبها ليه وبرضه كانت حاسه ان فيه صراع جواها ما بين كرامتها وبين قلبها وفضلت تفكر وتفكر وفى الاخر قلبها هو اللى فاز وقررت انها اول حاجه هاتعملها اول لما النهار هايطلع انها تروح لزين وتعترف ليه بحبها وبكل اللى كانوا اتفقوا عليه هى وحسام وعمر ويوسف علشان تبدأ معاه صفحه جديده من غير تمثليات او خطط وتعوض كل سنينها اللى فاتت من غير الحب والعطف والحنان اللى هى اتحرمت منهم  .",
                "وكمان تعوض زين نفسه الحب اللى هو مفتفده من ساعه ما خطيبته سابته وهو فى عز احتياجه لها .",
                "وفجاه وهى قاعده حست بأيد اتمدت على عيونها .. اتخضت فى الاول وبعد كده فرحت لما افتكرت انه اكيد زين اللى ممكن يعمل كده .",
                "فابتسمت وقلبها دق بسرعه من الفرحه وقامت وقفت وهى ماسكه أيده ولفت نفسها وللاسف.. اتصدمت اول لما شافت حسان واقف قدامها وكان شكله بشع جدا وقالت بكل خوووووف: حسان؟؟؟!",
                "حسان ابتسم لها وحاول يقرب منها وقال : ايوا حسان يا ليل، اخيرا قدرت اوصل ليكى يا قمر",
                "وقرب اكتر وقال: بس ايه الحلاوة والجمال ده كله يا حبيبتى، هو الواحد لما بيبعد فترة عن حبيبه بيحلو اوى كده",
                "ليل جسمها كله كان بدأ يرجف ومن كتر خوفها مكنتش قادره تصرخ حتى او تتحرك من مكانها وتجرى من منظره البشع اللى هى شيفاه ده ووشه المحروق",
                "بس حاولت تتمالك قواها و تجرى بسرعه وهى بتصرخ وبتقول: زيـن .. زيــن .",
                "حسان جرى عليها باقصى سرعه وحط على بوقها منديل فيه مخدر وفى لحظه ليل فقدت الوعى وشالها حسان بسرعه قبل ما اى حد يشوفه وخرج من الفيلا على طول وكان فى عربيه مستنياه بره واول لما دخل ليل على كنبه العربيه بشويش قفل الباب على طول وطلعت العربيه باقصى سرعه .",
                "زين وكل اللى فى الفيلا سمعوا الصرخه بتاعه ليل واولهم كان عمر وشاهندا اللى كانوا بيتمشوا ورا فى الجنينه .",
                "وسميحه وسماح خرجوا من اوضهم مصدومين وخايفين وبصوا لزين اللى كان خرج من اوضته هو كمان بمنتهى السرعه اول لما سمع الصرخه وكان نازل جرى على تحت وسميحه بصتله وقالت: فى ايه يا ابنى ومين اللى بيصرخ بالمنظر ده طمنى حصل ايه تحت",
                "زين رد وهو بيجرى وقال: ليل يا امى.. لييييل بتصرخ مش عارف ليه اكيد حصل لها حاجه .",
                "سماح بكل توتر وخوف بصت لاختها وقالت: استرها يارب ده شاهندا وعمر هما كمان تحت هيككون حصل ايه بس، استرها يارب",
                "ونزلوا وجريوا كلهم على بره واول واحد وصل كان زين وعيونه بتدور فى كل مكان عن ليل..  وعمر وشاهندا برضه اول لما سمعوا الصرخه جريوا على المكان اللى كانت ليل قاعده فيه بس للاسف لقوا زين واقف مذهول وعيونه بتدور فى كل مكان عن ليل وليل مش موجوده مكانها .",
                "عمر بصدمه بص لزين وقال: مين اللى بيصرخ و فين ليل انا كنت شايفها قاعده هنا من شويه .",
                "زين بذهول وصدمه بصله وقال: مش عارف.. مش عااااارف يا عمر انا كنت بلبس ونازل اقعد معاها لما لقيتها قاعده لوحدها وفجأه سمعت صرختها وهى بتستنجد بيا وبتصرخ وتقول ' زين ..  زين '",
                "سميحه بدأت تعيط هى وسماح ومش عارفين ايه اللى بيحصل ده وليل حصل لها ايه .",
                "وفجأه زين عيونه جت على حاجه واقعه على الارض وقرب منها ومسكها وكانت فرده الشوز بتاعه ليل اللى كانت لبساها وبصلها بصدمه وقال: ليل اكيد حصلها حاجه.. ليل اتخطفت، ليييييييل حد خطفها يا أمى",
                "وخد بعضه وجرى على البوابه بتاعه الفيلا وللاسف شاف البواب واقع على الارض وغرقان فى دمه .",
                "وهنا اتاكد ان فعلا ليل حد دخل الفيلا وخطفها وانهار وقعد على ركبته وصرخ بعلو صوته وقال: لييييل",
                "الكل جرى عليه واولهم كان عمر اللى شاف البواب وهو غرقان فى دمه وشاهندا اول لما وصلت اتصدمت وصرخت وعمر خدها فى حضنه يهديها ويطمنها .",
                "سميحه وسماح هما كمان اتصدموا وفضلوا يعيطوا جامد .",
                "زين شبه انهار وقعد على الارض ومش قادر يفكر ومش قادر يستوعب اللى حصل ومش عارف يعمل اى شىء حس فى اللحظه دى ان روحه اتسرقت منه ومش قادر يتنفس ولا حتى يتكلم .",
                "__________________________________",
                "يوسف بعد تفكير كبير بدأ يقلق على ليل من الشخص اللى جاله يسأل عليها ده فقرر انه يتصل بحسام ويبلغه باللى حصل ده ويحاول يتصرف او يبلغ ليل وزين بكده .",
                "مسك موبيله ورن على حسام اللى كان سهران هو وأيه بيتكلموا على الموبيل وكمان بيطمن على وصولهم بالسلامه .",
                "بص فى الموبيل وهو بيكلم ايه وعرف ان يوسف بيرن عليه واستغرب انه بيتصل عليه فى وقت زى ده .",
                "فاعتذر لأيه وبلغها انه هايقفل لان معاه مكالمه تانيه وهايبقى يكلمها تانى اول لما يخلص .",
                "وقفل ورد على يوسف بهزار وقال: ايه يا ابنى انت القلق ده حد يكلم حد فى وقت زى ده برضه يا يوسف .",
                "يوسف بدأ يعتذر لحسام وبتوتر وقلق قال: انا اسف والله يا حسام انى بكلمك فى وقت متأخر زى ده اعذرنى بس فى حكايه مهمه ولازم اقولك عليها دلوقتى بخصوص ليل .",
                "حسام بدا يقلق وبالذات اول لما جاب سيرة ليل وباستغراب قال: ولا يهمك يا يوسف انا بهزر وكنت سهران اصلا بس خير فى ايه",
                "يوسف بدأ يشرحله كل الحكايه وبلغه بكل اللى حصل وبالشخص الغريب ده وكمان شكله الأغرب وقال: انا قلقان يا حسام ومن ساعتها وانا هاتجنن وخايف على ليل لا الحيوان ده يكون عاوز يوصلها او يعرف مكانها علشان يأذيها .",
                "حسام بدا يقلق جدا ورد وقال: طيب الراجل ده معرفتش هو مين ؟ او اسمه ايه ؟او علاقته باليل ايه بالضبط وعاوزها فى ايه ؟؟؟",
                "يوسف رد وقال: معرفش معرفش للاسف انا اول لما شوفت منظره ده اتصدمت وطريقه كلامه وشكله معجبتنيش ومجاش فى بالى اقوله انت اسمك ايه حتى.. كنت عاوز امشيه بأى طريقه من الفيلا .",
                "حسام خاف جدا على ليل ورد على يوسف وقال: طيب اقفل يا يوسف دلوقتى وهاحاول اتصل باليل او حتى زين بنفسه انهم يخلوا بالهم على نفسهم وبالذات على ليل الفترة الجايه دى كلها ضرورى .",
                "وفعلا اول لما قفل يوسف مع حسام.. حسام مسك موبيله ورن على ليل وللاسف كان موبيلها مغلق فقلق اكتر ولسه هايرن على زين بنفسه، موبيله رن وكان زين بيتصل عليه .",
                "حسام استغرب جدا ورد بسرعه وقال: معقول ده انا ماسك الموبيل وكنت هارن عليك دلوقتى ايه الصدف دى .",
                "زين بحزن وخوف ورعب انه يفقد ليل رد وقال: حساااااام ليل اتختطفت",
                "مش قادر افكر ولا قادر اعمل حاجه تعال بسرعه ارجووووك .",
                "حسام اتصدم من اللى سمعه وباستغراب رد وقال: انت بتقول ايه؟! ازاى ليل تتخطف ازاااى يا زين!!! وانتم كنتم فين علشان تتخطف بالشكل ده من وسطكم .",
                "زين رد وقال: معرفش.. معرفش.. معرفش .",
                "حسام ارجوك هات بعضك وتعال بسرعه .",
                "وفى لحظه حسام قفل موبيله مع زين وبدأ يغير لبسه ولبس بسرعه وخد مفاتيح عربيته وخرج من اوضته وأمه حست بيه وقامت باستغراب وسألت وقالت: حسام ؟؟",
                "رايح فين يا حبيبى دلوقتى مش قولت معنديش نبطشيه النهارده؟؟!",
                "حسام باستعجال رد على والدته وقال: بعدين بعدين يا امى هابقى اشرحلك كل شىء وفتح الباب وخرج على طول ووالدته استغربت جدا وقالت: يا ترى فى ايه ؟ استرها يارب .",
                "_________________________________",
                "ربع ساعه بالضبط وحسام كان وصل قدام باب الفيلا عند زين وشاف ناس كتير واقفه وعربيات شرطه وعربيه اسعاف والدنيا كانت مقلوبه.",
                "دخل بسرعه على جوا وشاف سميحه وسماح قاعدين بيعطوا وشاهندا معاهم بتحاول تهديهم .",
                "وشاف زين وعمر ومعاهم ضابط وكام عسكرى وبيسألهم عن اللى حصل بالضبط .",
                "وزين وعمر بيشرحوا للضابط كل حاجه .",
                "حسام قرب منهم وقال: مساء الخير .",
                "الضابط باستغراب بصله وقال: مين حضرتك ؟؟",
                "زين اللى رد على الضابط وقال: ده الدكتور حسام عز الدين صديقى ويعتبر فرد من الاسرة .",
                "والضابط رحب بيه وكمل كلامه وطلب انه يشوف الكاميرات بتاعه الفيلا.",
                "وزين دخل مكتبه وبدا يوريه كل الكاميرات اللى فى الفيلا واماكنها .",
                "الضابط بدأ يراجع الكاميرات فى الفترة اللى ليل اتخطفت فيها .",
                "اول حاجه شافوها واتصدموا كلهم: كانت العربيه السودا اللى واقفه قريب من الفيلا لاكتر من ساعتين بتراقب الفيلا كلها .",
                "وشويه وفى شخص نزل منها ولافف وشه بكوفيه وراح قرب من البواب وبدأ يساله على حاجه وللاسف الصوت مكنش واضح وعيون الراجل الغريب ده جت على الجنينه وفضل يبص فيها شويه والبواب قرب منه وبدأ يبعده عن باب الفيلا بشويه وفجأه الشخص الغريب ده مسك حجر من الارض وفضل يضرب فى البواب على راسه لحد ما وقع غرقان فى دمه .",
                "وبعدها دخل الشخص ده بشويش من باب الفيلا ومشى يتلفت يمين وشمال علشان محدش يشوفه لحد ما وصل عند البيسين ومد ايده على عيون ليل وليل قامت واتصدمت وظهر انها تعرفه وكانت مرعوبه منه والكوفيه كانت مش على وشه فى الوقت ده وجريت ليل وصرخت وهى بتقول:",
                "زيييييين",
                "زين فى اللحظه دى مقدرش يتحمل منظرها وصوتها وهى بتستنجد بيه هو وبعلو صوته وبكل وجع قال: حيوااان.. حيوااااااان.. اقسم بالله لا اموتك .",
                "حسام بدأ يهديه هو وعمر احد ما هدى شويه والضابط بدأ يسألهم عن شويه حاجات كان عاوز يعرفها بخصوص ليل.. زى ليها اعداء ولا لا.. بتشتغل فين وسنها اد ايه وصله القرابه بالضبط .",
                "وكملوا باقى الفيديو بتاع الكاميرا وشافوا الشخص ده جرى وراها وحط منديل على بوقها وفقدت ليل الوعى وشالها وخرج بيها بسرعه من الفيلا كلها وركب العربيه واللى كان بيسوق مشى على طول باقصى سرعه .",
                "الضابط شويه وخد بعضه خو والعساكر ومشيوا وطلب من زين انه يبقى يروح القسم علشان يكمل باقى التحقيقات ويفرغوا الكاميرات.",
                "عربيه الإسعاف كانت خدت البواب لان حالته كانت خطيره .",
                "حسام قعد معاهم وبلغهم بكل الكلام اللى يوسف قاله عليه والكل كان مصدوم وبيفكر مين الشخص ده .",
                "زين كان هايتجنن وكان موجوع اوى وكأنه مدبوح .",
                "حسام قاله قوم وفوق كده مش وقته خالص الحزن والوجع اللى انت فيه ده.. لازم باقصى سرعه نوصل لى ليل يا زين ونعرف مين الحيوان ده وازاى يعمل كده فيها انت فاهم .",
                "وتعالى نروح القسم ونبلغهم بكل اللى يوسف قال عليه ده واكيد هايطلبوه ويشهد بكده ولو فيه كاميرات عنده هايشوفوها جايز يتعرف مين هو .",
                "وفعلا قام زين وخد بعضه هو وحسام وعمر وراحوا الاول ليوسف يسمعوا منه اللى حصل بالضبط ويتأكدوا من موضوع الكاميرات ده .",
                "وطلب من والدته انهم يقفلوا على نفسهم كويس ولو فيه اى حاجه او اى شىء مريب يتصلوا بيهم فورا .",
                "_________________________________",
                "وبعيد جدا عن القاهرة وفى مكان شبه نائى بعيد عن الطريق وفى منطقه زراعيه كانت وصلت العربيه السوداء اللى فيها ليل وحسان .",
                "ودخلت العربيه من طريق صغير يشبه مدخل مزرعه فى وسط الغيطان وفضلت ماشيه حوالى كيلو متر مربع لحد ما وصلت اودام باب فيلا كبيره ووقفت .",
                "نزل حسان وفتح باب العربيه من ورا وطلع ليل وشالها على كتفه على طول  .",
                "والشخص التانى اللى كان سايق العربيه بدأ يساعده لحد ما شغاله من داخل الفيلا فتحت الباب ليهم وكان عندها أوامر بكده وبعد ما دخلتهم مشيت على طول وسابت الفيلا . وحسان على طول طلع على فوق وهو شايل ليل وفتح باب اوضه من الاوض الكتير اللى كانت قدامه ونيم ليل على السرير وهى فاقده الوعى لسه من تأثير المخدر اللى الزفت ده حطه ليها فى المنديل علشان يقدر يخطفها .",
                "وفضل يتأمل فيها وفى جمالها وفى حلاوتها وبعيون كلها شهوه حسان قرب منها وقعد جنبها وبدأ يلمس وشها بأيده وهو بيقول: كنتى مفكرة انى مش هاقدر اوصلك يا ليل .. بس ظنك مكنش فى محله للاسف وقدرت اوصلك وجبتك لحد هنا وهاخد كل اللى انا عاوزه منك برضاكى او من غير رضاكى .",
                "انا من زمان وانا هاتجنن عليكى يا ليل، وكنت بتمنى انك تحبينى زى ما انا بحبك، بس انتى كنتى دايما بتعاملينى وحش وكنتى دايما بتبعدى عنى.. ليل انا بحبك.. بحبك اووووى حسى بيا ارجوكى .",
                "مش عاوز اخد حاجه منك غصب عنك، عاوزك تحبينى واحبك ونتجوز ونجيب عيال كتييير اوى، عيال زى محمود ورضوى اخواتك يا ليل فاكراهم ولا نسيتيهم .",
                "محمود ورضوى اللى ماتووووا.. ااااه ماتوا.. يا ليل الشقه ولعت بيهم وسعاد كمان ماتت معاهم.. وانا وشى اتحرق لما كنت عاوز انقذهم .",
                "متخافيش منى يا ليل.. انا حسان اللى بيحبك وانتى اكيد بتحبينى بس مكسوفه تقوليلى .",
                "فى اللحظه دى ليل كانت بدأت تفوق وبدأت تغمض وتفتح فى عيونها وهى بتقول: زين.. زين .",
                "حسان باستغراب بصلها وقال: مين زين ده  اللى كل شويه تندهى عليه وتقولى اسمه .. ولا هو ده اللى هربتى علشانه و كنتى بتحبيه وعاوزة تتجوزيه وتسيببنى يا ليل .",
                "ليل فتحت عيونها واتصدمت اول لما شافت حسان قاعد جنبها على سرير فى أوضه وفى مكان هى متعرفهوش .",
                "عدلت نفسها وبصت على لبسها بسرعه وقامت نزلت من السرير وبكل خوف بصتله وقالت: انا فين وانت جبتنى هنا ازاى وعاوز منى ايه يا حيواااان انت .",
                "حسان قام وقف وقرب منها وهى بعدت بكل خوف وقال: انا يا ليل اللى جبتك هنا، انا يا ليل اللى عرفت مكانك وقدرت اوصلك .",
                "واعملى حسابك اللى مقدرتش اخده منك زمان، هاخده منك قريب وقريب اوى .",
                "ليل بتصرخ وبستنجد بأى حد ينقذها او يسمعها بس للاسف محدش سامعها ولا حتى حد بيرد عليها .",
                "وبكل ترجى قربت خطوه من حسان بتحاول تستعطفه بصتله وقالت: ابوس ايدك يا حسان مشينى من هنا.. ارجوك اعمل حساب حتى للعيش والملح اللى أكلته فى يوم من الايام مع ابويا الله يرحمه.. نسيت هو كان فاتح بيته ليك ازاى.. نسيت محمود ورضوى ولاد اختك واخواتى يا حسان.. يقولوا ايه بس لما يعرفوا ان خالهم عمل حاجه وحشه فى اختهم وزعلها.. اكيد هايزعلوا منك ويخاصموك.. وانت بتحبهم واكيد مش هاترضى تزعلهم انا عارفه علشان بتحبهم اوى اوووى .",
                "هنا حسان ضحك اوى اوى بأعلى صوته، وفجأه  بطل ضحك وظهر على ملامحه الحزن.. وبص لـ ليل وقال: هو انتى متعرفيش ان محمود ورضوى وسعاد اختى الشقه ولعت بيهم وماتوا كلهم.. اااااه ماتوا كلهم",
                "ليل اتصدمت اول لما حسان قال كده ومستغربه ردود افعاله وانفعالاته ومكنتش  مصدقه ولا كلمه من اللى هو قالهم وقربت منه ووقفت قدامه وقالت: انت اكيد بتكذب علشان تزعلنى .. حسان ارجوك قول الحقيقه .. قول انك بتضحك عليا .. حسان قول انهم عايشين وبخير ...حسان انطق قول اى حاجه  قول ان محمود ورضوى اخواتى عايشين ابووووووس ايديك .",
                "حسان فى اللحظه دى عيونه اتملت بالدموع وقال .. محمود ورضوى ماتوووا ماتووووا ماااااااااااتوا يا ليل .",
                "ليل صرخت جااااامد بعلو ما فيها ووقعت من طولها على الارض واغمى عليها من الصدمه .. وحسان نزل جنبها وقال: شوفتى يا ليل؟! شوفتى لما مشيتى وسيبتيهم لوحدهم لأمهم الغبيه المستهترة.. ماتوا ازاى؟ حاولت انقذهم مقدرتش يا ليل مقدرتش شوفتهم والنار ماسكه فيهم وهما بيصرخوا شوفتهم يا ليييييييييييييييل بيصرخووووا",
                "وفضل حسان قاعد جنبها بيعيط لحد ما حس بحد جاى وبيقرب من الاوضه فامسح وشه والتفت وشاف صاحبه اللى كان سايق العربيه وجابه لحد هنا .",
                "صابر بصله بأستغراب وبص على ليل اللى كانت فاقده الوعى على الارض وقرب منهم وبص لحسان وقال: ايه يا عم كل ده علشان تطلعها الاوضه وتنزلى؟ انا قولت تلاقيها احلوت فى عيونك وافترستها لوحدك من غير ما تعرفنى يا عم .",
                "حسان رد وقال: لا يا عم هى لسه مغمى عليها اهى زى ما انت شايف كده ومعملتش حاجه لسه مستنيها تفوق علشان اتمتع بيها اكتر وهى فايقه .",
                "صابر قرب من ليل بكل شهوة زى الحيوان  ولسه هايمد ايده على شعرها ويرفعه من على وشها.. حسان بعصبيه ذق ايده وبصله بكل غيظ وقال: شيل ايدك يا عم انت مالكش دعوة بيها وأيدك ما تتمدش عليها انت فاااااهم بدل ما اموتك",
                "صابر خاف من نظرات وتهديد حسان ليه وكش فى نفسه وابتسم بخوف وقال : ايه يا عم انت قلبت كده ليه انا بهزر معاك .",
                "حسان قام من الارض وشال ليل وحطها على السرير وشد أيد صابر وخرج بره الاوضه وقفل الباب على ليل ونزلوا على تحت .",
                "واول لما نزلوا كانوا مبهورين بالفيلا وبكل اللى فيها وصابر بصله وقال: انا اللى عاوز اعرفه وهاتجنن منه انت جيت هنا ازاى ومزرعه مين دى وازاى دخلتها وانت معاك ليل دى ؟",
                "حسان بصله وقال: بقولك ايه ملكش فيه  ومش وقته كل الاسئله دى بعدين هاتعرف كل شىء فى اوانه، روح شوفلنا اى حاجه فى التلاجه ناكلها وكمان حاجه نشربها وبطل لت وعجن... قوووم فز .",
                "__________________________________",
                "زين وحسام وعمر كانوا وصلوا اودام باب الفيلا عند يوسف بعد ما زين اتصل بكل اللى يعرفهم فى الحكومه والدنيا اتقلبت والوزارة وقفت على رجل لما وزير الداخليه بنفسه اداهم أوامره بسرعه التحقيق والوصول ليها .",
                "كانوا ركنوا العربيه ونزلوا ودخلوا على طول ورنوا جرس الباب ويوسف بعد شويه جه وقرب من الباب وقال مين بره ؟!",
                "حسام رد من بره وقال: انا حسام يا يوسف افتح .",
                "فتح لهم يوسف واتفاجئ بيهم كلهم فى وقت متأخر زى ده وبص باستغراب لزين وعمر وقال؛ خير يا جماعه فى حاجه ولا ايه ؟!",
                "حسام رد وقال: تعالوا نقعد الاول وهانشرحلك كل شىء الموضوع كبير وخطير  .",
                "يوسف بقلق قال .. اه طبعا اتفضلوا وفعلا دخلوا كلهم ويوسف قفل الباب وراهم وراح قعدهم وقعد معاهم وقال: خير يا جماعه فى ايه وحصل ايه بالضبط طمنونى.",
                "حسام رد وقال: ليل اتخطفت يا يوسف وشكل الشخص اللى انت قولتلى عليه ده هو اللى خطفها ولازم نشوف الكاميرات عندك ونفرغهم علشان نقدر نوصله باقصى سرعه قبل ما يأذى ليل .",
                "يوسف اتصدم وقام وقف وقال: انا كان قلبى حاسس انه شخص مش ولابد اول لما شوفته وسمعت كلامه، وممكن يأذى ليل علشان كده كلمتك يا حسام ونبهتك وقولتلك خلى بالكم وكلمها وحذرها او كلم زين نفسه وحذره .",
                "زين فى اللحظه دى اتكلم وقال: الحيوان ده شكله ايه بالضبط وشوفته قبل كده فى اى مكان او اى حته ؟ وقالك ايه بالضبط خلاك تخاف منه بالمنظر ده على ليل .",
                "يوسف كان هايشرح بالضبط اللى حصل لزين بس فجأه سكت و قال: قوموا معايا كلكم على اوضه المكتب وهاتشوفوا وتسمعوا بنفسكم هو قال ايه وشكله كان عامل ازاى وكمان هدد بأيه .",
                "وفعلا راحوا كلهم على اوضه المكتب بتاعه يوسف ويوسف مد ايده نور النور وراح ناحيه الشاشه الخاصه بالكاميرات كلها اللى فى الفيلا وشغلها وجاب فى نفس التوقيت اللى حسان جه فيه ورن الجرس وشافوه كلهم وسمعوا كلامه مع يوسف كله وكمان تهديده لـ ليل اللى كان مفكرها جوا فى الفيلا وعايشه مع يوسف .",
                "زين قرب من حيطه الاوضه اللى كان واقف جنبها وفضل يضرب ايده فيها بالبوكس وبيقول: هاقتلك.. هاقتلك .",
                "عمر جرى على اخوه وحاول يهديه لدرجه ان زين زقه بعيد عنه من كتر العصبيه والنرفزه وكمل ضرب لحد ما ايده اتعورت جامد وجابت دم وحسام جرى عليه وشده وقعده .",
                "يوسف فى اللحظه دى بص لحسام وعمر وبعدها لزين وقال: ليل بتحبك اوى يا زين وكانت بتعمل كل ده علشان تغيظك واحنا عملنا عليك التمثيليه دى كلها علشان سياتك تحس بيها وبحبها الكبير ليك .",
                "زين باستغراب بصله ورد وقال: احنا.. احنا مين يا يوسف ؟!",
                "هنا حسام بص لعمر اللى كان عاوز الارض تتشق وتبلعه ساعتها وبص لزين بتوتر وقال: احنا يا زين.. انا وعمر وليل ويوسف .",
                "كنا عارفين مكانها من الاول خالص وجبتها وفضلت مع والدتى تلت اسابيع بحالهم واتفقنا على التمثيليه دى علشان نحاول نساعد ليل ونقربها منك .",
                "يوسف مالوش ذنب فى كل اللى حصل لوحده",
                "يوسف اللى انت ضربته وبهدلته واهانته ده كان بينفذ اللى احنا كلنا كنا متفقين عليه نعمله علشان خاطر ليل .",
                "عمر بيبرطم بالكلام بصوت واطى خالص وقال: يا وقعتك السوده يا عمر هايقوم يدب فيك دلوقتى ويخلص كل شىء منك ماشى يا ندل منك ليه اما وريتكم .",
                "زين كل ده كان مش قادر يستوعب كل اللى يوسف وحسام قالوه وفجأه بص لحسام وقال: كل اللى انا مريت بيه ده وحرقه الاعصاب والخوف والتوتر والقلق والتدوير فى الشوارع طول النهار والليل عليها علشان الاقيها وفى الاخر تطلعوا عارفين مكانها ومخبينها وبتخططوا وبترسموا من ورايا يا حسام .",
                "حسام لسه هاينطق زين بصله بلوم وعتاب ووقفه عن الكلام وقال: مالوش لزوم الكلام والحساب دلوقتى ياصاحبى.. المهم عندى دلوقتى اننا نلاقى ليل بأى طريقة، انا هاقوم اروح على قسم الشرطه جايز يكونوا قدروا يوصلوا لحاجه .",
                "وفعلا قام زين وهو موجوع من اللى اقرب الناس ليه عملوه فيه بس كان اهم شىء عنده زى ما هو قال الوقت الحالى انه يلاقى ليل .",
                "قام حسام وعمر وخرجوا معاه ويوسف كمان قال هاغير لبسى واحصلكم على طول واقول كل اللى اعرفه .",
                "ونسيوا خالص انهم يشوفوا الكاميرا اللى بره اودام باب الفيلا فى الشارع .",
                "وبعد شويه كانوا وصلوا اوادم باب القسم ودخلوا وقابلوا الضابط وحكوله كل اللى عرفوه عن طريق يوسف وشويه يوسف جه بنفسه وبلغ الضابط بكل شىء حصل .. والضابط استغرب كلامه و قام وقف وخدهم وراحوا كلهم عند يوسف فى الفيلا ودحلوا اوضه المكتب وشاف بنفسه الكاميرات كلها وجه عند الكاميرا اللى فى الشارع وشافها وشاف حسان وهو داخل ليوسف وكان نازل من نفس العربيه السودا اللى شافوها قبل كده عند الفيلا بتاعه زين وعمل تقريب اوى وخد الارقام بتاعتها.. وشويه وخرج حسان بعد ما قابل يوسف وبعدها بتلت دقايق بالضبط خرجت واحده من عند يوسف والضابط سأله عليها ويوسف بلغه انها شاهى بنت اخوه كانت سهرانه عنده .",
                "واتصدموا اول لما شافوا شاهى واقفه مع حسان وفضلوا يتكلموا شويه مع بعض وبعدها هى ركبت عربيتها وحسان طلع وراها بالعربيه اللى كانت معاه",
                "الكل اتصدموا وزين بص ليوسف وقال: شاهى تعرفه منين و كانت بتقوله ايه يا يوسف انطق",
                "هنا يوسف اتصدم وبص لزين وقال: والله ما اعرف يا زين.. شاهى كانت واقفه معايا لما كنت بكلم حسان وشافته وبعدها بشويه خدت بعضها ومشيت على طول بحجه انها راحه تسهر مع اصحابها زى كل يوم .",
                "الضابط بصلهم كلهم وقال : شاهى دى هى الخيط اللى هايوصلنا للى اسمه حسان ده وكمان رقم العربيه السودا اللى كان حسان راكبها دى هابلغ شرطه المرور برقمها وهو اللى هايعرفنا هى فين بالضبط ويارب ما تكون خرجت بعيد عن القاهرة .",
                "الكل كان واقف فى حاله زهول ومش مصدقين كل اللى بيحصل ده .",
                "الضابط بص ليوسف وقال: ممكن حضرتك تقولنا نلاقى شاهى فين دلوقتى .",
                "يوسف بص فى الساعه اللى فى ايده وقال: تعالوا كلكم معايا اكيد زمانها رجعت على البيت .",
                "وفعلا خرجوا كلهم وركبوا العربيات والضابط والقوة اللى كانت معاه وراحوا على الفيلا بتاعه عاصى اخو يوسف .",
                "يوسف رن جرس الباب وبعد شويه الشغاله فتحت ودخل يوسف وكل اللى معاه والشغاله استغربت اوى وخافت اول لما شافت الضابط",
                "وقالت: اهلا يا يوسف بيه .",
                "يوسف سلم عليها وبصلها وقال: شاهى رجعت من بره ولا لسه؟؟!",
                "الشغاله بخوف ردت وقالت: لا لسه يا يوسف بيه شويه كده وزمانها جايه .",
                "يوسف بص للضابط ورجع كلم الشغاله وقال: طيب عاصى اخويا فين هو ومراته .",
                "الشغاله ردت وقالت: عاصى بيه مسافر الغردقه بقاله يومين .",
                "والست هانم سافرت مع صحابها بتوع النادى شرم الشيخ امبارح .",
                "للاسف شاهى كانت وصلت بعربيتها بره واول لما شافت عربيات الشرطه اودام باب الفيلا خافت جدا.. جدا وقالت لنفسها اكيد عرفوا انها مشتركه فى خطف ليل مع اللى اسمه حسان ده.. ومكنتش عارفه تعمل ايه وفى ثوانى طلعت بالعربيه وراحت على المزرعه اللى حسان وليل فيها علشان تحاول تبعدهم عن المزرعه باى طريقه وللاسف نسيت خالص انها تاخد رقم تليفون حسان منه على اساس انها كانت اول لما النهار كان هايطلع كانت هاتروحلهم على هناك وتاخده وكل كلامها كان مع الشغاله اللى هناك وبس اللى كانت كلمتها وبلغتها ان في ناس هاتيجى الفيلا وتسمح لهم بالدخول .",
                "وفعلا طلعت بعربيتها وهى مرعوبه وبعد حوالى ساعه ونصف كانت وصلت المزرعه ورنت الجرس وحسان وصابر كانوا قاعدين بيكلوا وبيشربوا خمرة واستغربوا مين اللى بيخبط عليهم فى وقت زى ده .",
                "حسان قام بشويش وقرب من الباب وبص من العين السحريه وشاف شاهى واطمن وفتح على طول وقال: هو انتى يا قطه خضيتينا .",
                "دخلت شاهى وبصتله بخوف وشافت صابر ده وكمان شافت الاكل وازايز الخمرة اللى كانت ماليه الدنيا .",
                "وراحت قعدت وحطت رجل على رجل وجسمها كان عريان خالص قدامهم وفتحت شنتطها وطلعت علبه السجاير بتاعتها وطلعت سيجارة وولعتها وبصت لحسان وقالت .. هى فين مش شايفاها يعنى ؟!",
                "حسان بيبلع فى ريقه لما شاف جسمها وحلاوتها هو والحيوان اللى معاه وبصلها وقال: فوووق نايمه .",
                "شاهى بصتله وقالت: طب كويس.. المهم لازم تخدوا نفسكم وتخرجوا من الفيلا والمزرعه دلوقتى حالا.. شكل الشرطه عرفت اللى حصل كله واكيد شويه وهايوصلوا هنا ، حد فيكم يطلع ينزلها وحطوها فى العربيه وروحوا فى اى مكان تانى غير ده واستخبوا.. الدنيا هاتتقلب عليكم.. والمهم لو حصل وقدروا يوصلوا ليكم متجبش سيرتى خالص مهما يحصل وفتحت شنتطها ورمت مبلغ كبير على التربيزه وقالت: المبلغ اهو الى وعدتك بيه كنت هادهولك الصبح وبما انى جيت خدهم وليك زيهم تانى لما تنفذ اللى احنا اتفقنا عليه .",
                "حسان مد ايده وخد الفلوس وقال: تسلم ايدك يا موزززة  انا هاطلع وانزلها على طول ونمشى من هنا متقلقيش وكل ده وصابر قاعد هايتجنن على شاهى وحلاوتها وجمالها وجسمها اللى زى الملبن ده .",
                "شاهى ردت على حسان وقالت: اطلع يالا وانا هاستناك لحد ما تنزلها وتركبوا العربيه وتمشوا وانا هامشى وراكم لحد ما تخرجوا من المزرعه كلها.. وااااه قبل ما انسى ادينى رقمك يالا بسرعه مفيش وقت علشان ابقى اكلمك .",
                "حسان ملاها رقمه وطلع بسرعه على فوق عند ليل .",
                "ليل كانت صاحيه بتحاول تعمل اى حاجه علشان تخرج من الفيلا دى وراحت قربت من الشباك واول لما فتحته شافت جنينه كبيره وانوار ضعيفه واشجار عاليه اوى ومفيش اى حد خالص .",
                "قررت انها تنط من الشباك وتنزل تحت وتهرب بأى شكل من المكان ده كله قبل ما حد يطلع لها.. بس للاسف المسافه كانت عاليه اوى ففكرت بسرعه ورجعت قربت من السرير علشان تجيب الملايه وتربطها وتنزل بيها لتحت بس للاسف حست بخطوات بتقرب من الاوضه فنامت بسرعه على السرير وشدت تمثال صغير كان على الكوميدينوا اللى جنب السرير وخبته تحت المخده وعملت نفسها نايمه والباب اتفتح ودخل حسان وقرب منها وقعد جنبها وقال: كان نفسى اخد اللى انا عايزه منك الليله بس يالا خيرها فى غيرها.. ملناش نصيب يا حبيبتى",
                "وقرب منها اوى علشان يبوسها .",
                "صاحبه صابر تحت كان قاعد وعيونه منزلتش من على شاهى خالص فقام وقف وقرب منها وشاهى بصتله باستغراب وخوف وقالت: انت بتبصلى كده ليه؟!",
                "صابر قرب اكتر واكتر وقعد جنبها على الكنبه وبمنتهى القذارة مد ايده على رجلها المكشوفه وقال: ما تيجى............",
                "شاهى زقته بعيد عنها وقالت:ا نت اكيد اتجننت يا حيوان انت ابعد بعيد عنى بدل ما اوديك فى ستين داهيه .",
                "صابر شدها من ايديها وقال: اه اتجننت لو سيبتك تروحى منى دلوقتى ووقعها على الارض وقرب منها وبدأ يقطع فى لبسها وهى تصرخ وهو بيبوس فيها وهى بتصرخ اكتر وهو ولا كأنه سامع صريخها ده بالعكس كان بيخليه يتمادا اكتر واكتر ويقطع فى لبسها ويمد ايده عليها بطريقه بشعه .",
                "لحد ما فجأه ...................",
                "__________________________________",
                "الضابط كان بلغ شرطه المرور بارقام العربيه وبعد حوالى ساعه عرف منهم خط سير العربيه واسم صاحبها وكاميرات الطريق  بلغتهم ان العربيه خرجت عن حدود القاهرة ودخلت من طريق فرعى شبه نائى لمنطقه زراعيه وبلغوه العنوان .",
                "الضابط بص ليوسف وزين وسألهم حد يعرف العنوان ده؟ للاسف زين معرفش لكن يوسف قام وقف وقال: دى مزرعه عاصى اخويا اللى فى الكيلو 21 طريق اسكندريه الزراعى.. واكيد شاهى اللى عرفتهم طريقها .",
                "الكل قام بسرعه وبدؤا يركبوا عربياتهم كلهم علشان يلحقوا ليل بسرعه من اللى ممكن يحصل فيها .",
                "سميحه وسماح كانوا قاعدين على اعصابهم فى الفيلا وكل شويه يتصلوا بعمر علشان يعرفوا اى شىء يطمنهم على ليل .",
                "شاهندا مسكت موبيلها ورنت على عمر وعمر رد على طول عليها خاف لايكون حصل لهم حاجه وهما لوحدهم .",
                "عمر رد وقال.. ايوا يا حبيبتى.",
                "شاهندا ردت وقالت: ايوا يا عمر طمنى قدرتوا توصلوا لاى شىء بخصوص خطف ليل ده .",
                "عمر رد وقال، اطمنى يا حبيبتى وطمنى ماما وخالتوا كمان، قدرنا نوصل لمكان العربيه اللى خطفتها واحنا كلنا دلوقتى ومعانا الشرطه رايحين على هناك، اطمنوا مش هانيجى غير وليل معانا عاوزك تخلى بالك من نفسك .",
                "شاهندا بقلق وخوف ردت وقالت: المهم تخلى بالك انت من نفسك .",
                "عمر فرح من جواه اوى لما حس بخوف شاهندا عليه بالشكل ده وابتسم وقال: متخفيش يا حبيبتى يالا سلام دلوقتى واول لما نوصل لـ ليل هانطمنك.",
                "شاهندا قفلت معاه وطمنت سميحه ومامتها انهم قربوا يوصلوا لى ليل وفرحوا جدا .",
                "__________________________________",
                "شاهى كانت عماله تصرخ وبتحاول تقاوم صابر بأى طريقه بس للاسف هو كان اقوى منها كتير وشرب الخمرة زودها اكتر معاه وكان عاوز يطولها وياخد اللى هو عاوزه منها باى طريقه واى تمن .",
                "صابر بصلها وقال: اشمعنى هو.. اشمعنى حسان عامل حسابه وهايشبع لوحده ويشوف حاله ومش هايخلينى اشاركه فى اللى اسمها ليل دى وانا قولت اشمعنى هو ما اشبع منك ومن حلاوتك انتى كمان يا حلوة وجيتيلى لحد عندك برجليكى",
                "وقرب منها جدا  وبيحاول يبوسها بالعافيه وهى بتصرخ وبتستنجد باى حد لحد ما فجأه حد جه وضربه على راسه ووقع على صدر شاهى اللى كانت بتصرخ بأعلى صوتها وجالها زى هيستريا من كتر الخوف والرعب اللى كانت شيفاه بعيونها واتصدمت لما شافت راس صابر على صدرها والدم مغرق جسمها كله فصرخت اكتر بكل خوف وذقته بعيد عنها .",
                "الباب اتفتح ودخل حسان وقرب منها وقعد جنبها وقال: كان نفسى اخد اللى انا عايزه منك الليله بس يالا خيرها فى غيرها.. ملناش نصيب يا حبيبتى",
                "وقرب منها اوى علشان يبوسها .",
                "واول لما عمل كده وقبل ما يبوسها ليل طلعت التمثال اللى كانت مخبياه تحت المخده بسرعه وضربته على راسه وللأسف اول مرة كانت ضربه ضعيفه وحسان اول ما هى عملت كده مسك ايديها وقال: يا بنت المجنونه عاوزة تضربينى تانى يا ليل وتهربى منى تانى مش كفايه المرة اللى فاتت معرفتش اخد حق ولا باطل معاكى يا بنت عبد الرحمن.. طيب والله ما هاسيبك يا ليل ولو جت على موتى النهارده مش هاسيبك غير لما اشبع منك واشبع من كل حته فيكى برضاكى بقى من غير رضاكى هاشبع منك  وللاسف مد ايده بكل شهوة وشد البلوزة اللى كانت لبساها وقطعها وهى بتصرخ باعلى صوتها ان اى حد يلحقها و ينقذها وحاول يبوسها تانى بالعافيه وهى بتحاول تبعده باى طريقه وبتصرخ وبتبعد وشه عنها وهو يحاول اكتر وهى تبعد وهو يصمم ويشدها اكتر ليه وترجع تبعد عنه وتذقه وفى مرة عضته من ايده وهو بيمدها على وشها لدرجه ان أيده جابت دم وهو اتعصب اكتر عليها ونسى نفسه خالص ونسى حتى أيده اللى بتنزف وكل اللى كان شاغله انه يطولها بأى طريقه ويشبع منها.. وكان خلاص هايبوسها بالعافيه غصب عنها سمعوا صرخه عاليه جايه من تحت وحسان استغرب وقال ده تلاقيه الكلب اللى اسمه صابر عجبته الموزة التانيه اللى تحت اللى من غير هدوم دى اهى جابته لنفسها تستاهل.. ويالا احسن خليه ينبسط شويه هو كمان زى ما انا هانبسط دلوقتى بيكى يا قمر .",
                "ليل بصتله بتوسل وقالت: حرام عليك يا حسان حراااااام عليك واتقى الله فيا.. يرضيك حد يعمل كده فى رضوى بنت اختك اللى بتحبها اوى وانتى اللى مربيها.. يرضيك يا حسان؟ انت بتحب رضوى ومحمود واستحاله ترضى ان حد يزعلهم بالشكل ده صح يا حسان انطق.. ارجوك سيبنى ابوس ايدك .",
                "حسان اول لما هى جابت سيره رضوى ومحمود ضعف شويه وشكل عقله من ساعه ما شافهم وهما بيموتوا قدام عنيه ومقدرش ينقذهم حصله حاجه.. بس كل ده وهو ماسك ليل من ايديها وخايف انها تجرى وتهرب منه فابتسم وقال: هما ماتوا خلاص مااااتوا وارتاحوووا وانا مش هاسيبك يا ليل.. ليل انا بحبك وهاموت عليكى حسى بيا بقى وبالنار اللى مشعلله جوايا دى ابوس ايدك وقرب تانى منها وعاوز يبوسها بأى طريقه وهى بتبعده عنها وسمعوا صريخ تحت تانى وليل حاولت تضحك عليه و تشغله بالصريخ ده وقالت: طيب استنى.. استنى واصبر كده يا حسان وانا هاعمل اللى انت عاوزه كله بس قولى الاول مين البنت اللى بتصرخ تحت دى ومين اصلا معاها وبيعمل ليه كده فيها .. علشان مش عاوزة هيصه ودوشه حاولينا.. عاوزة نبقى فى هدوء ومش عاوزين ازعاج ولا انا ولا انت.. قولى بقى مين تحت .",
                "حسان فرح اوى ان ليل بتقوله كده وعوزاه يبقى معاها فى جو هادى واخيرا هتلين معاه وتعمل اللى هو عاوزه .. فابتسم وقال: دى البت الملزقه.. المايعه.. المايصه اللى اسمها شاهى دى.. جت من شويه وسيبتها تحت مع صابر وتلاقيها عجبته وبيدلعها شويه بطريقته .",
                "ليل اتصدمت اول لما قال اسم شاهى واستغربت هو وصل لها ازاى او عرفها منين ومنين اصلا قدر يوصلها وجت هنا ليه .. فابتسمت وبأستغراب قالت: شاهى ههههه ايه ده انت تعرفها منين .",
                "حسان ابتسم وقال: هى دى البت اللى ساعدتنى وعرفتنى مكانك وكمان اديتنى فلوس علشان اخد منك اللى انا عاوزة علشان تكسرك وتزلك وتشهر بسمعتك اودام الناس وكمان كانت عوزانى اصورك وانتى نايمه عريانه فى حضنى.. بس متخافيش انا مكنتش هاصورك انا كنت هاخد اللى انا عاوزه منك وبس يهمنى سمعتك برضه يا قمر.. انا مش عارف بس البت دى بتكرهك اوى كده ليه.. وحلال فيها اللى صابر هايعمله معاها دلوقتى .",
                "حسان جاب اخره وشدها وحاول يبوسها وقال: مش وقته الكلام ده بقى خلينا فى اللى احنا فيه انا عاوزك يا ليل عاااوزك .",
                "ليل بتزق فيه وبتبعده على قد ما تقدر وكان جسمها كله بيرجف من كتر الخوف والرعب اللى هى شيفاه بس كانت بتحاول تاخده على أد عقله علشان تعرف توقفه عند حده .",
                "صريخ شاهى تحت وصريخ ليل فوق و كانت هاتتجنن مش قادرة عليه خالص وفجاه جالها فكرة وعملت نفسها انها اتخضت واتفاجات لما حد دخل عليهم الاوضه وهما بالمنظر ده وقالت: مين ده يا حسان اللى دخل علينا؟",
                "وفى اللحظه دى حسان باستغراب التفت على باب الاوضه علشان يشوف مين دخل عليهم وهما فى الوضع ده وليل فى ثانيه قدرت تمسك التمثال ومدت ايديها عليه وفضلت تضرب فى حسان على راسه مرة واتنين وتلاته بعزم ما فيها لحد ما غرق فى دمه .",
                "قامت بسرعه من جنبه لما اتأكدت انه مش بيتحرك وعدلت لبسها وشعرها وحمدت ربنا ودعته انه يكمل ستره عليها ويحفظها وتخرج من هنا بالسلامه .",
                "مسكت التمثال فى ايديها تانى ومشيت بشويش على اطراف رجلها وخرجت من الاوضه وهى بتتلفت حواليها يمين وشمال وكانت سامعه صريخ شاهى كله وكان بيرعبها اكتر واكتر بس كانت بتحاول انها تتمالك ونزلت واحده واحده على تحت وهى ماسكه التمثال وشافت الكلب اللى اسمه صابر ده وهو بيحاول يعتدى على شاهى ومقطع لبسها كله فقربت بكل هدوء منه ومنها ورفعت ايديها لفوق بعزم ما فيها من قوة وفجاة ضربته على راسه كذا ضربه ورا بعض لحد ما راسه جت على صدر شاهى وغرق فى دمه .",
                "وشاهى جالها زى حاله هيستريا بالصريخ اول لما شافت المنظر ده وزقته وبعدت عنه وايديها غرقت دم وفضلت باصه لايديها ولجسمها وهى بتصرخ وتمسح فى وشها اللى كان غرقان كله دم صابر الكلب ده .",
                "ليل رمت التمثال اللى كان فى ايديها وقربت من شاهى وحاولت تهديها وقالت: شاهى اهدى.. شاهى متخافيش ارجوكى اهدى لازم نمشى من هنا فورا قبل ما حد فيهم يفوق تانى.. شاهى ارجوكى فوقى لازم نخرج من هنا بسرعه .",
                "شاهى عماله تصرخ وتبص على ايديها اللى غرقانه فى الدم وعلى جسمها وفجاه وبعزم ما فى ليل مدت ايديها و ضربتها بالقلم على وشها وقالت: شااااااهى فوقى .",
                "شاهى بطلت صريخ وبصت لى ليل وقالت: الحيوان.. الحيوان كان عاوز يعتدى عليا.",
                "انا.. انااا اللى استاهل يا ليل ده ذنبك انتى.. انا اللى عرفتهم مكانك علشان يعملوا فيكى اللى كانوا هايعملوه معايا دلوقتى.. انا يا ليل انا السبب.. وانتى اللى انقذتينى من الكلب ده.. ارجوكى سامحينى.. سامحينى يا ليل .",
                "ليل زعلت اوى واتأثرت على الحاله اللى شايفه شاهى فيها ولبسها المقطع وجسمها اللى كان غرقان دم من صابر .. رغم كل اللى شاهى عملته فيها ده بس مهما كان دى بنت زيها بالضبط ومش هايهون عليها يتعمل فيها كده وهى بأيديها انها تساعدها وتنقذها وهى مهما كان بنت تعرف فى الاصول كويس اوى ومتربيه وبنت بلد وعمرها ما هاتنسى وقفه يوسف وجمايله عليها ووقفته جنبها ابدأ وعلشان كده هى ساعدت شاهى .",
                "واى حد غريب كان هايعمل كده زيها بالضبط .",
                "ليل قربت من شاهى وحاولت تهديها وتطمنها وقالت: مش وقته خالص الكلام ده يا شاهى اهم حاجه اننا نخرج ونبعد عن الفيلا دى باسرع وقت .. وسألت شاهى ممكن تلاقى اى لبس فين غير الاوض اللى فوق علشان مش هاتقدر تطلع فوق تانى علشان تجيب اى لبس لشاهى بدل اللبس اللى اتقطع عليها ده.. وشاهى من كتر خوفها ورعبها والحاله اللى هى فيها ودموعها اللى مغرقاها من غير ما تنطق بثت لى ليل وشاورت لها على المطبخ بأيديها ولسه ليل هاتروح وتجيب لها شاهى مسكت فيها من كتر خوفها وقالتلها هاجى معاكى متسبنيش هنا لوحدى ارجوكى فاليل ابتسمت لها وطمنتها وراحوا ودخلوا هما الاتنين بسرعه على المطبخ وشافوا دولاب صغير فى لبس للشغاله وليل راحت وفتحته وطلعت عبايه سودا ولبستها لشاهى علشان تغطى جسمها المكشوف ده وشاهى فعلا لبستها على طول وبسرعه خرجوا من الفيلا ولسه هايمشوا ويركبوا العربيه بتاعه شاهى .",
                "شاهى وقفت فجأه وقالت: استنى يا ليل شنتطى جوا وفيها مفاتيح العربيه .",
                "وكانت بتكلمها وهى جسمها كله بيرجف وليل شايفه كده وصعبت عليها اوى وبصتلها وقالت طيب خليكى انتى هنا جنب العربيه وثوانى هادخل اجبها بسرعه واجى على طول متخافيش..  وشاهى وافقت رغم خوفها .",
                "وفعلا دخلت ليل بسرعه وعيونها بتدور فى كل مكان تشوفه وراحت تدور مكان ما شاهى كانت قاعده لحد ما لقتها ولسه هاتمشى حست بأيد صابر بتمسكها من رجلها فصرخت جامد وزقته بعيد عنها وشاهى كانت بره سمعت صرختها فادخلت بسرعه وشافت صابر وهو بيحاول يقوم من على الارض وجريت وقفت جنب ليل ومسكت فيها بكل رعب وفضلوا يصرخوا هما الاتنين لما شافوا صابر فعلا وقف على رجليه وعيونه بكل انتقام عليهم وبدأ يقرب منهم رغم انه بينزف ودايخ وهما بيبعدوا و بيصرخوا وخايفين يجروا على بره .",
                "وفجاه ........",
                "__________________________________",
                "عربيات الشرطه كانت قربت توصل لعنوان المزرعه وكانوا ماشين ورا يوسف بعربيته واللى كان سابقهم علشان هو يعرف العنوان بالضبط وكان معاه حسام .. وزين وعمر كانوا مع بعض فى عربيتهم .",
                "زين كان سايق زى المجنون كل لما يتخيل ان ليل ممكن يحصل لها حاجه.. وكمان كل لما يفتكر الحيوان ده وهى بيهددها اودام يوسف فى فيلته ولما شالها وهى بتصرخ وبتنطق باسمه هو علشان ينقذها .",
                "طول الطريق بيضرب بكل عصبيه بأيده فى الدركسيون بتاع العربيه وعمر بيهدى فيه واعصابهم هما الاتنين زى الزفت .",
                "زين بكل عصبيه بص لاخوه وقال: هاموت يا عمر لو ليل حصلها حاجه هاموووت بس قبل ما امووت هاموته الحيوان القذر ده واشرب من دمه.. والكلبه اللى اسمها شاهى دى لو ليها يد فى الموضوع وهى شريكه القذر ده انا هاشرب من دمها سامع يا عمر هاشرب من دمها .",
                "الطريق طويييل اوى اوى وانا زهقت.. اتصل على يوسف خد منه العنوان بالضبط وانا هاسبق بنفسى باقصى سرعه .",
                "عمر حاول يهديه شويه وعلى طول اتصل على يوسف وطلب منه العنوان ويوسف بلغه انهم كده دخلوا على طريق فرعى اتجاه واحد هايوصلهم خلاص للمزرعه اللى فيها الفيلا ومن صغر الطريق ده مش هايقدر يعدى زين بعربيته اودامه لان يوسف كان سابقه بكام متر .",
                "عمر بلغ زين بكده وفعلا الطريق كان صغير جدا يا دوبك واخد عربيه واحده وزين طلب من عمر يبلغه انه يسرع شويه عن كده ويدوس بنزين .",
                "وعمر فعلا بلغه ويوسف سرع بالعربيه اكتر ويا دوبك تلت اربع دقايق بالكتير شافه الفيلا بالانوار بتاعتها اودامهم فاطمنوا شويه وللاسف اول لما وصلوا ونزلوا من عربياتهم باقصى سرعه شافوا باب الفيلا مفتوح وعربيه شاهى والعربيه اللى ظهرت فى الكاميرات موجوده وفى صوت صريخ فظيع مالى المكان كله .",
                "زين اول واحد جرى ودخل من باب الفيلا وعيونه بتدور فى كل مكان زى المجنووون.. لحد ما شاف ليل هى وشاهى وهما ماسكين فى بعض ومرعوبين وبيصرخوا وفى شخص صدره عريان ويادوبك لابس بنطلون بيقرب منهم وكان غرقان فى دمه زين بأعلى صوته قال: لييييييل .",
                "ليل اول لما سمعت صوت زين وشافته قدامها بصتله وقالت: زييييين",
                "و جريت واترمت فى حضنه وهى منهارة بالعياط بتحاول تدفن نفسها جوا ضلوعه علشان تتأكد ان هو فعلا زين حبيبها اللى بتعشقه .",
                "زين ضمها فى حضنه اوى اوى بكل حب وعشق وحس برعشه جسمها كله وبدأ يهديها وقال: انتى كويسه.. حبيبتى متخافيش انا هنا انا معاكى يا ليل.. متخافيش يا حبيبتى متخافييييش .",
                "يوسف اتصدم اول لما دخل وشاف منظر شاهى بالعبايه السودا ووشها اللى غرقان دم وايديها كمان فاجرى عليها وقال: شاهى حبيبتى وخدها فى حضنه وهى ما صدقت شافت عمها و اترمت فى حضنه وهى منهارة وبتعيط .",
                "شريف بص لشاهى وقال: انتى كويسه.. مين اللى عمل فيكى كده ميييين ؟!",
                "شاهى هزت راسها بالرفض وهى بتعيط ومش قادرة تنطق باى كلمه .",
                "شريف حاول يهديها وقال: اهدى يا حبيبتى اهدى ومتخافيش انا جنبك ومش هاسيبك ابدا.. عمل فيكى ايه الحيوااااان ده .",
                "شاهى اتفتحت فى العياط وقالت: الحيوان الكلب القذر كان عاوز ......",
                "ليل هى اللى انقذتنى منه  ليل رغم كل اللى انا عملته معاها علشان اكسرها وازلها اودام الكل هى اللى حافظت عليا وعلى شرفى من الحيوان ده يا عمو .",
                "ليل هى اللى انقذتنى ولولاها كان زمانى",
                "شريف فضل يهديها ويطمنها وضمها فى حضنه اكتر .",
                "عمر وحسام جريوا على ليل واتصدموا لما شافوا الحاله اللى هى فيها هى وشاهى والكلب اللى اسمه صابر.. وقربوا من ليل واطمنوا عليها وحاولوا يهدوها .",
                "العساكر بسرعه دخلوا ومسكوا صابر وطلعوه فى البوكس بره والضابط طلب من باقى العساكر انهم يطلعوا فوق ويشوفوا فى حد تانى ولا لا .. وفعلا طلعوا على فوق وشافوا حسان وهو مرمى على الارض وغرقان فى دمه وكان بدا يفوق ونزل عسكرى وبلغ الضابط .",
                "الضابط اتصل على طول بعربيه الإسعاف وأمر من بعض العساكر انهم يخرجوا يشوفوا فى حد بره الفيلا ولا لا تانى .",
                "وبعدها قرب من ليل اللى كانت لسه فى حضن زين منهارة بالعياط وقال: حمد الله على السلامه يا انسه ليل .",
                "ليل مش قادرة تسيب حضن زين خالص وحست انها لو بعدت عنه هاتموت وهى ما صدقت ولقت حضنه ده وحست بالامان .",
                "الضابط بصلها وقال: انا اسف وعارف كويس اوى الحاله اللى انتى فيها ومقدرها بس كنت عاوز اعرف منك فى حد تانى غير الاتنين دول هنا فى الفيلا .",
                "ليل هزت راسها بالنفى وهى لسه فى حضن زين مش عاوزه تسيبه .",
                "زين بنظره منه للضابط فهمها على طول انه يسيبها دلوقتى وبعدين يبقى يسألها براحته عن كل شىء .",
                "زين بكل الحب اللى فى الدنيا والعشق اللى فى الكون كله همس لها وقال: بحبك",
                "ومش هابعد عنك تانى ابدا.. ابدا بعد كده مهما يحصل يا ليل .",
                "ليل رغم الحاله اللى هى كانت فيها والانهيار التام اللى هى فيه اول لما سمعت كلمه",
                "\" بحبك \" من زين بطلت عياط ورفعت راسها من على صدره ومدت ايديها ومسحت دموعها وبصت فى عيونه وقالت: انت قولت أيه ؟",
                "زين ابتسم ومد ايده مسح دموعها وقال:",
                "بـحـبـك",
                "ليل ابتسمت رغم الوجع اللى جواها وفرحت جدا وقالت: وانا كمان بحبك اوى اوى اوووى ورجعت تانى اترمت فى حضنه وهو ضمها اكتر واكتر وكان هاين عليه يدخلها جوا ضلوعه ويخبيها .",
                "عمر كأنه واقف بيتفرج على فيلم رومانسى ومندمج معاهم اوى ومبتسم هو وحسام وبصلهم وقال: ايه ده يا جدعاااان زين اخويا بقى رومانسى كده من امتى؟؟؟ عااااااااااا .",
                "الرومانسيه دى ليا انا وشاهندا بس انتم فاهمين ولا لااااا .",
                "حسام رزعه حته قفا على قفاه وقال: يا شيخ اتنيل اومال انا روحت فين.. انا وأيه حبيبتى بس قال عمر وشاهندا قاااال",
                "الكل فضل يضحك وزين رفع دراعه كله ولفه حوالين كتف ليل وكانها هاتهرب منه، وخرجوا كلهم من الفيلا المشؤومه دى وركبوا عربياتهم ويوسف خد شاهى معاه فى عربيته وحسام طلب منهم انهم يروحوا الاول على المستشفى علشان يطمنوا عليهم.. وزين وافق هو وليل بكده وليل ركبت معاه هى وعمر وحسام ركب مع يوسف .",
                "والضباط والعساكر كمان ركبوا عربياتهم ومشيوا كلهم وخرجوا من المزرعه كلها .",
                "_________________________________",
                "زين كان سايق وليل قاعده جنبه وهو ضاممها لحضنه وعمر قاعد ورا هايطق من منظرهم ده ومتغاظ.. فامسك موبيله ورن على شاهى واول لما ردت قال: شوشو حبيبتى لقينا ليل اخيرا.. فرحى ماما وخالتوا بكده وطمنيهم .",
                "شاهندا بفرحه لا توصف ردت وقالت: معقووول الحمد لله بجد لقتوها انا فرحانه اوى يا عمر فرحانه اوى وكنت خايفه على ليل جدا.. جدا، انتم فين دلوقتى تعالوا بسرعه .",
                "عمر رد وقال: يا ستى اطمنى والله ليل معانا اهى وقاعده جنب زين .. هو انا مقولتلكيش؟! مش الواد زين اخويا طلع رومانسى فشخ.. قاعد يا اختى وبيسوق فى العربيه وليل فى حضنه وبيغوظونى وانا قاعد باكل فى ضوافرى من كتر الغيظ علشان كنت بتمنى تكونى جنبى وفى حضنى زيهم.. يرضيكى كده يا شوشو يا روح قلبى .",
                "شاهندا فضلت تضحك على كلام عمر وردت وقالت بكل خجل: يا حبيبى تعال انت بس واحنا نغيظهم زى ما هما بيغظوك بالظبط",
                "عمر انشكح اوى وقال: هيـح، وبص لزين وليل وقال: هاموتكم من كتر الغيظ انا وشوشو يا كلاب .",
                "زين بصله فى مرايه العربيه وقال: بتقول حاجه يا عمر؟",
                "عمر كش ورد وقال: لا يا برنس الله يسهلك يا عم خليك فى اللى انت فيه براحتك يا معلم.. و مش بقول حاجه ده انا بتكلم مع شوشو فى امور شخصيه شويه",
                "الكل بيضحك وفضل عمر يتكلم مع شاهندا لحد ما وصلوا اودام باب المستشفى وضوء النهار كان بدأ يطلع ونزلوا ودخلوا على المستشفى على طول .",
                "اما حسان وصابر خدوهم على قسم الشرطه بحالتهم دى .",
                "حسام خد شاهى وليل على الاستقبال ودخلهم وقفل الباب وراه وساب يوسف وزين وعمر بره واقفين على اعصابهم وعاوزين يطمنوا عليهم .",
                "شويه وسميحه وسماح وشاهى كانوا وصلوا ودخلوا من باب المستشفى وسألوا على البنات وعرفوا انهم فى الاستقبال مع دكتور حسام .",
                "وفعلا راحوا بسرعه على هناك وشافوا زين وعمر ويوسف واقفين على اعصابهم .",
                "زين قرب من والدته اول لما شافها جايه جرى من على بعد ومسك ايديها وابتسم بكل طيبه وحنيه وقال: تعبتى نفسك ليه بس يا ست الكل؟! احنا كنا هانيجى على طول على الفيلا اول لما حسام يطمن عليهم .",
                "سميحه بنهجان وقلق بصتله وقالت: بتقول ايه بس يا زين يا ابنى؟!! انا ما صدقت وعرفت ان ليل بنت اختى هدى الله يرحمها اللى اتحرمت منها زمااان.. مش عوزاها تروح منى هى كمان زى امها ما راحت يا زين.. انا كنت هاتجنن عليها انا وخالتك وخايفين عليها اوى اوى وصليت كتير ودعيت ربنا انه يسترها وبحفظها بحفظه ويرجعها لينا علة طول.. واول لما عرفنا من شاهندا انكم لقتوها فرحنا اوى اوى ودموعى نزلت من الفرحه وقولنا نيجى ونشوفها بنفسنا ونطمن عليها واخدها فى حضنى.. طمنى يا ابنى انها بخير ومحدش اذاها فى حاجه.. ومين اللى عمل كده فيها وكان عاوز منها ايه بالضبط دى بنت مسكينه وغلبانه طول عمرها .",
                "زين بدأ يطمن امه ورد وقال: اهدى يا حبيبتى علشان خاطر صحتك واطمنى ليل كويسه وان شاء الله هاترجع معانا على طول على البيت.. اما الحيوان اللى عمل فيها كده انا هاعرف شغلى معاه كويس اوى.. وهاخليه يندم اشد الندم على اللحظه اللى فكر فيها يعمل كده مع ليل .",
                "سماح بصتله وقالت: مين ده يا زين وكان عاوز ايه من ليل ؟!",
                "زين بصلها وقال: بعدين يا خالتو مش وقته الكلام ده خالص والتحقيقات شغاله وكمان علشان فى اى لحظه ليل هاتخرج من جوا ومش عاوزين نجيب السيرة دى اودامها خالص .",
                "عمر قرب من شاهندا ووطى عليها بوشه اووى وهمس وقال: مفيش اى حاجه حلوة كده منك على الماشى يا قمر.. اصلى صايم من امبارح وعاوز افطر",
                "شاهندا اتكسفت جدا وبعدت عنه وقالت: وبعدين معاك الكل حوالينا يقولوا ايه بس وانت بتعمل كده",
                "عمر صوته على شويه وقال: اللى يقول يقول انتى حبيبتى وانا حبيبك واللى غيران مننا يعمل زينا",
                "باب الاوضه اتفتح وخرج حسام وهو وشه ميطمنش وحزين واول لما زين شافه بالمنظر ده قلبه كان هايقف وتخيل حاجات مش تمام حصلت لـ ليل.. وجرى عليه زين ويوسف والكل بعدهم .",
                "زين بكل قلق وخوف بص لحسام فى عيونه وركز اوى وقال: فى ايه يا حسام طمنى ليل فيها حاجه",
                "يوسف بكل خوف بصله وقال: انطق يا حسام البنات فيها ايه متوقعش قلوبنا معاك .",
                "حسام حاول يمسك نفسه على اد ما يقدر علشان يوقع قلوبهم شويه ويعذبهم بس اللى خلاه ينطق ويتكلم على طول لما شاف الخوف اللى فى عيون سميحه وسماح وعلشان كده ابتسم وقال: اطمنوا الاتنين بخير الحمد لله ومفيهمش اى حاجه اطمنوا",
                "زين مد ايده واداله بالبوكس فى صدره اوى لدرجه ان حسام كان هايقع وقال: وقعت قلبى يا جذمه .",
                "حسام بيتوجع مكان البوكس إللى خده وقال: ااااااااه بهزر بهزززر يا عم انت.. انت كل حاجه عندك كده ضرب ضرررررب مفيش حضن ولا بوسه ابدا الله يكون فى عونك ياللى فى بالى .",
                "زين سابه ودخل على طول على جوا وراح لـ ليل وقرب منها ومسك ايديها وباسها بكل حب .",
                "الكل بره بيضحك على منظر حسام.. ويوسف جرى ودخل لشاهى هو كمان لان قلبه كان هايقف من كتر الخوف لو حصلها حاجه وحد لمسها فادخل بسرعه علشان يطمن بنفسه عليها والباقى كلهم دخلوا وراه وسميحه جريت على ليل اول لما شافتها نايمه على السرير وزين قاعد جنبها وبسرعه قومت زين من جنبها وقعدت هى وضمتها فى حضنها بكل طيبه وحنيه .",
                "عمر ضحك على منظر زين وامه بتذقه و بتقومه وقال:",
                "جدعه يا سميحه يا حبيبتى كنتى فين واحنا فى العربيه وهما حاضنين بعض زى روميو وجوليت وعمالين يغيظوا فيا هههههههه ياااااه لو كنتى موجوده ساعتها كنتى خاتلى حقى منهم الاشقيه دول",
                "زين ضربه فى كتفه وقال: ماشى ماشى يا عمر اصبر عليا بس و شوف هاعمل فيك ايه من هنا ورايح وابقى اشوفك بس تقرب من شاهندا او تيجى جنبها حتى وتكلمها زى ما حصل فى الجنينه كده ولميت علينا الناس وسط الليل فاكر يا واطى",
                "عمر: الله الله بقى كده.. اخوك الصغنن يهون عليك بالشكل ده يا زيزوو مكنش العشم ابدا ابداااا .",
                "سماح بضحك بصتله وقالت: خلاص بقى انت وهو مش وقته الكلام ده .",
                "سميحه بصت لى ليل وقالت: طمنينى يا حبيبتى عامله ايه انا هاموت عليكى من ساعه ما اتخطفتى وفضلت ادعى قـد كده ليكى ان ربنا يحفظك وترجعلنا بالسلامه .",
                "ليل ابتسمت وردت وقالت: اطمنى يا خالتو انا كويسه الحمد لله وبخير متقلقيش .",
                "سماح راحت جنبها من الناحيه التانيه وضمتها وباستها وبدأت تطمن عليها.. وبعدها شاهندا ضمتها وباستها .",
                "عمر بغيظ بصلهم وقال: يا بت هاتخلصى البوس اللى عندك كله كده سيبيلى شويه حراااام عليكى ده انا غلباااااان .",
                "الكل بيضحك على كلامه وعيون زين ما نزلتش من على ليل وليل كانت واخده بالها من كده وكانت فرحانه من كل قلبها .",
                "وفجأه.................",
                "نزلت شاهى من على سريرها بمساعده يوسف وراحت قربت من ليل وهى مبتسمه بكل ادب واحترام لاول مرة فى حياتها وبصت لى ليل وقالت:ليل كنت جايه اقولك... وقبل ما تكمل كلامها .",
                "زين اول لما شافها بصلها بكل غيظ وقال؛ افندم عاوزة ايه منها مش كفايه اللى انتى عملتيه فيها لحد دلوقتى .",
                "مش كفايه اتفقتى انتى والكلاب دول عليها .",
                "انتى مفكرة انى هارحمك او اعمل حساب لاى حد يا شاهى .. استحاله .",
                "علشان اتجرأتى وعملتى كده فى ليل .. لااا تبقى عبيطه ودورك جاى وكل حاجه وليها وقتها يا هانم.. انا ساكت بس دلوقتى علشان  اللى احنا فيه وعامل حساب برضه ليوسف مش اكتر علشان لولاه مكنتش قدرت اوصل لـ ليل ابدا .",
                "بس متستعجليش حسابى معاكى بعدين ومش هاعديهالك بالساهل يا شاهى علشان انتى متعرفيش زين الجبالى زعله وانتقامه عامل ازاى.. واتفضلى بقى من هنا وسيبى ليل تستريح براحتها .",
                "ليل صعبت عليها شاهى ومنظرها والحاله اللى هى فيها وبصت لخالتها سميحه ولزين وقالت: زين ارجوك لو سمحت..",
                "وقبل ما تكمل كلامها زين بصلها بكل صرامه وقال: لو سمحتى انتى يا ليل متدخليش واوعى تصعب عليكى دى انسانه ولا تعرف أدب ولا اخلاق ولا دين ابدأ.. متحاوليش تدافعى عنها.. هى السبب فى كل اللى حصلك ده.. هى اللى اتفقت مع الحيوان القذر اللى خطفك وقالتله على عنوانك وقدر للاسف يوصلك.. وانا متأكد انها برضه اللى كانت السبب فى وقعتك فى البيسين ساعه التصوير.. دى انسانه مريضه والمفروض مهما يحصلها ما تصعبش عليكى ابدا وكفايه اوى انك ساعدتيها قبل ما الحيوان ده يلمسها علشان بس تعرف الفرق بينك انتى يا بنت الاصول وبينها هى .",
                "يوسف بحزن بص لزين وقال: زين ارجوك لو سمحت ملوش لزوم خالص الغلط فيها هى خلاص عرفت غلطها وندمت عليه وعرفت هى اد ايه غلطت فى حق ليل وكانت عاوزة تعتذر لها مش اكتر وتشكرها على وقفتها معاها .",
                "شاهى ضحيه يا زين.. شاهى ضحيه اب وام معندهمش اهم من الشغل والأصحاب والسفريات والحفلات وسهرات النادى والمظاهر وبس .",
                "ميعرفوش يعنى ايه أسره وعيله.. ميعرفوش يعنى ايه يتجمعوا ويقعدوا ويتكلموا مع بعضهم عن حياتهم.. للاسف ميعرفوش ان عندهم بنت محتاجه ليهم ولحبهم ولحنيتهم وعطفهم.. بنت معندهاش حد يعرفها الصح من الغلط، الحلال من الحرام.. الخير من الشر, بنت أدولها مطلق الحريه من غير اى رقابه منهم عن تصرافتهم .",
                "شاهى ضحيه مجتمع كامل للاسف يا زين مجتمع همه كله المظاهر والشكليات والبزنس وبس .",
                "تعالوا نسأل نفسنا ازاى بقت كده هل هى شريره بالغريزة ولا اتولدت كده ولا اهلها كانوا السبب فى كده .",
                "طبيعى لو كانت شافت شىء من الرعايه والاهتمام كانت هاتبقى افضل من كده .",
                "دى قضيه جيل كامل من الشباب قضيه معظم الاباء المستهترين يا زين .",
                "اعذرها وياريت انت وليل وكل اللى موجودين معانا هنا فى الاوضه يسامحوها ويدوها  1000 عذر لـ اللى عملته ويدوها كمان فرصه جديده تصحح من نفسها ومن اخطأها.. ياريت كان عندها أب وأم غير دول.. كانت أكيد هاتكون انسانه الكل يحبها ويفتخر بيها .",
                "فى اللحظه دى شاهى وقعت على الارض وهى فاقده الوعى.. ليل اول ما حصل كده صرخت والكل جرى عليها واولهم زين ويوسف ويوسف بصلها بكل حزن وقال: شاااااهى .",
                "شالها وحطها على السرير حاله من التوتر والقلق لازمت الكل .. حسام للاسف مكنش موجود وكان خرج من الاوضه وراح يطمن على بعض المرضى بتوعه.. عمر خرج بسرعه علشان ينده عى دكتور يشوف شاهى بسرعه ويلحقها.. وبظروفها وهو بيجرى من الاوضه خبط فى دكتور معتز وهو ماشى.. عمر بصله باستغراب وقال: حضرتك دكتور صح بدام لابس بالطو ابيض.",
                "معتز باستغراب بصله وقال؛ ايو انا دكتور خير فى ايه ؟؟",
                "عمر شده من ايده وقال: الحق بسرعه فى بنت وقعت من طولها والظاهر اغمى عليها .",
                "معتز بسرعه دخل معاه وقرب من السرير اللى شاهى كانت نايمه عليه ويوسف جنبها بيحاول يفوقها بس للاسف مش بتفوق وجسمها تلج .",
                "سميحه كانت واقفه جنبها بتحاول تفوقها زى يوسف بالضبط وكانت صعبانه عليها جدا واتأثرت بكلام يوسف عليها وعلى معامله ابوها وامها ليها.. معتز بص للكل وقال: لو سمحتوا كلكم استنوا بره مش معقول كل الناس دى هنا فى الاوضه .",
                "عمر مسك شاهندا وخالته سماح وخرجوا بره الاوضه.",
                "زين مد ايده ليوسف وقال: انا اسف مكنتش اقصد ابدا اللى حصل ده .",
                "يوسف رد وقال: مالوش لزوم الاسف يا زين.. تعال نخرج بره وان شاء الله هاتبقى افضل .",
                "وفعلا خرجوا كلهم بره وفضلت سميحه جنبها مرديتش تخرج وتسيبها لوحدها وهى فى حالتها دى.. وحبت انها تفضل جنبها اكيد اول لما هاتفوق هاتكون محتاجه حد يحسسها بالأمان والحب والحنيه اللى هى مفتقداهم من اقرب الناس ليها .",
                "خرج زين ويوسف ووقفوا جنب بعض ويوسف بكل قلق وخوف طلع موبيله ورن على اخوه عاصى ابو شاهى واول لما عاصى رد عليه يوسف بكل عصبيه وغضب رد عليه وقال: انت فين يا عاصى .",
                "عاصى رد وقال: اهلا يا جوووو اخبارك ايه يا حبيبى.. انا هنا فى الغردقه عندى شغل بخلصه ويومين وراجع فى حاجه ولا ايه  .",
                "يوسف بكل عصبيه رد وقال:. شغل أيه وزفت ايه اللى بتقول عليه ده.. بنتك بتموت فى المستشفى.. بنتك اتعرضت لحاله اغتصاب يا باشا.. انت هاتفضل كدة لحد امتى ؟؟! هاتفضل سايبها بالمنظر ده من غير اى رقابه ولا اى اهتمام .",
                "حرام عليك يا شيخ انت السبب انت وامها..  انتم اللى ضيعتوها بمعاملتكم ليها وبالحريه الغلط اللى انتم ادتوهلها.. بنتك بتموت يا عاصى وفى المستشفى .",
                "عاصى ساب كل اللى فى ايده واتصدم من كلام يوسف ليه ومكنش مصدق وقال: انت بتقول ايه شاهى حصلها ايه طمنى يا يوسف ارجوك",
                "يوسف فى اللحظه دى قفل الموبيل فى وشه لاااا قفل الموبيل خالص من كتر العصبيه اللى كان فيها وفى لحظه مسكه ورزعه فى الارض وفضل يكسره برجله .",
                "زين قرب منه هو وعمر وبدؤا يهدوه بس هو للاسف وغصب عنه دموعه خانته وبكل وجع بص لزين وقال: شاهى ضحيه يا زين.. شاهى كانت طفله جميله و بريئه وهما اللى عملوا فيها كده.. هما السبب يا زين والمفروض اى اب واى ام بالشكل ده يتقدموا للمحاكمه او حتى يعدموهم فى ميدان عام علشان بالمنظر ده هايطلعه جيييييل فاشل كله حقد وغل وكره",
                "ناس كتير بتتمنى ضفر عيل وناس تانيه خساره فيهم النعمه اللى ربنا اداهلهم بدام مقدروش يحفظوا عليها ..زين قرب منه وبدأ يهديه .",
                "شاهى كانت بدأت تفوق ومعتز واقف قدمها هو وسميحه وهى اول لما فتحت عيونها بصت لسميحه بكل حزن وافتكرت اللى حصل ودموعها نزلت ومعتز استغرب سبب الدموع دى .",
                "سميحه قعدت جنبها وضمتها لحضنها وفضلت تطبطب عليها بكل حنيه وعطف.. ولاول مرة شاهى تحس بالدفء ده والحب ده وزادت فى العياط اكتر .",
                "معتز بصلها وبص لمنظرها وللعبايه السودا اللى كانت لبساها ولحالتها اللى كانت فيها وصعبت عليه وقال باللهجه الصعيديه: اطمنى يا انسه انتى بخير ووالدتك قاعده جنبك اهى متقلقيش الضغط بتاعك نزل شويه مش اكتر.. المهم تبطلى عياط ومفيش اى حاجه مستاهله للعياط اللى انا شايفه ده كله .",
                "حد يبقى عنده أم حنينه وبتحبه اوى زى ما انا شايف ويعيط كده.. ربنا يخليهالك يا انسه ......؟",
                "سميحه ردت وقالت: اسمها شاهى يا دكتور.. المهم طمنى عليها هى عامله ايه ؟",
                "معتز بصلها وقال: وكمان اسمك حلو يا ست شاهي",
                ".. اطمنى يا حاجه هى كويسه بس ضعيفه حبتين .",
                "وبص لـ شاهى وقال: طيب يا انسه شاهى اتجدعنى كده وبطلى عياط وانا هابلغ الممرضه تديكى شويه فيتامينات وكالسيوم وحديد علشان تقويكى شويه .",
                "ولا تحبى تيجى عندنا البلد فى الصعيد وهما يغذوكى بمعرفتهم .",
                "شاهى غصب عنها مدت ايديها ومسحت دموعها ورفعت عيونها لعيون معتز وقالت: لا شكرا يا دكتور.. انا من هنا ورايح هاهتم بنفسى وبصحتى وكمان بدراستى متقلقش .",
                "معتز ابتسم وحس بشىء غريب اول لما عيونه جت فى عيون شاهى وقال: عال عال انا هامشى دلوقتى وهابقى ارجع اطمن عليكى بعدين.. وزى ما قولتى دلوقتى اهتمى بأكلك وعلاجك لو سمحتى .",
                "استاذن وسابهم وقرب من الباب وفتح وخرج على بره واول لما خرج يوسف جرى عليه وقال: طمنى يا دكتور شاهى عامله ايه ارجوك .",
                "معتز ابتسم وبص ليوسف وقال: حضرتك تقرب لها ايه ؟؟",
                "يوسف رد على طول وقال: عمها",
                "معتز رد وقال : الصراحه حالتها النفسيه شبه مدمرة خالص وضعيفة جدا واكيد ده السبب فى حاله الاغماء .",
                "انا هاكتب لها على شويه حاجات وياريت تاخدها بانتظام وقبل ما يكمل كلامه حسام كان وصل واستغرب لما شاف معتز واقف مع الكل فابصله وقال: معتز ؟؟",
                "وبعدها بص لزين وقال: فى ايه يا زين حصل حاجه ولا ايه؟",
                "زين رد وقال: شاهى تعبت شويه واغمى عليها ودكتور معتز دخل واطمن عليها وفوقها وكان بيطمن يوسف عليها مش اكتر .",
                "معتز بص لحسام وقال: اهلا دكتور حسام حضرتك تعرفهم ولا ايه .",
                "حسام بصله وقال: اه يا معتز المهم طمنى شاهى مالها .",
                "معتز شرح لحسام بالانجليزى حاله شاهى وحسام فهم الموضوع وشكره .",
                "ومعتز استأذن ومشى وراح على المرضى بتوعه ويوسف دخل لشاهى واول لما دخل شافها وهى نايمه فى حضن سميحه وفرح جدا وقرب منها وقال: حبيبتى عامله ايه دلوقتى طمنينى .",
                "شاهى رفعت راسها من حضن سميحه وابتسمت لعمها وقالت: انا بخير يا عمو اطمن المهم ان الكل يسامحنى .",
                "ليل جت هى وزين وابتسمت لها وقالت: اطمنى يا حبيبتى انا مسمحاكى وزين كمان هايسمحك وكل اللى فات ده انسيه وافتحى صفحه جديده لنفسك ولحياتك.. انتى جميله وشاطرة حطى هدف ليكى وأسعى عليه و خلى عندك دايما حلم عاوزة تحقاقيه وثقى فى نفسك .",
                "شاهى ابتسمت لـ ليل وقالت: شكرا ليكى يا ليل ومهما اقول او اعمل عمرى ما هاقدر ارد ليكى جميلك عليا.. ولولاكى كان زمانى....",
                "________________________",
                "عدى حوالى ربع ساعه فقام زين وقف وبص لـ ليل وقال: مش يالا بينا بقى نرجع على الفيلا .",
                "ليل بحزن ردت وقالت: قبل ما نرجع على البيت ممكن اروح اشوف حسان فى القسم",
                "الكل باستغراب بصوا ليها وزين اول واحد رد وقال: بتقولى ايه يا ليل ؟!",
                "وتروحى فين؟؟؟",
                "سميحه بصتلها وقالت: حبيبتى حسان ايه وزفت ايه اللى عاوزة تروحى تشوفيه مش كفايه اللى عمله معاكى",
                "ليل بحزن بصتلهم وردت وقالت: انا عارفه ان اللى بقوله ده شىء غريب.. بس لازم اروح لحسان وأسأله واتاكد منه، الكلام اللى قالى عليه ده صح ولا غلط .",
                "زين باستغراب رد وقال: كلام ايه اللى الحيوان ده بلغك بيه.",
                "ليل ردت وقالت: حسان قالى ان اخواتى الصغيرين ولاد سعاد مرات ابويا محمود ورضوى ماتوا يا زين ماتوووا والشقه ولعت بيهم .",
                "انا حاسه انه بيكدب عليا علشان كده عاوزه اروح واقابله واتاكد من كلامه ده",
                "الكل اتصدم واولهم زين فقرب منها وقال: حبيبتى ده انسان قذر واكيد بيقولك اى كلام وخلاص وبيضحك عليكى اكيييد .",
                "حسام بكل اسف قرب منهم وقال: لا يا زين كلام حسان مظبوط.. سامحينى يا ليل انا كنت عارف من فترة من أيه خطيبتى ومقدرناش نقولك علشان متزعليش وتتصدمى.. سعاد والاطفال الصغيرة الشقه ولعت بيهم وماتوا.. علشان كده حسان هو كمان وشه اتحرق واتشوه لانه كان معاهم ساعه الموضوع ده وحاول ينقذهم بس للاسف مقدرش .",
                "ليل دموعها نزلت وسميحه خدتها فى حضها وقالت: متزعليش نفسك يا حبيبه قلبى دى اراده ربنا وقدرهم وربنا يرحمهم.. ساعات كتير الموت بيبقى رحمه من ربنا.. عاوزة واحده زى سعاد وحسان دول يربوا اطفال صغيرين ازاى .",
                "ليل بحزن ردت وقالت: كنت بحبهم اوى يا خالتوا، كانوا ابرياء و حلوين اوى وحنينين زى بابا بالضبط الله يرحمه مكنوش طالعين لامهم الغبيه .",
                "سماح بصت للكل وقالت: يالا بينا كلنا وكفايه علينا اوى لحد هنا.. تعبنا وحزنا واتحرمنا من كل اللى بنحبهم واتوجعنا بما فيه الكفاية .",
                "يالا يا ليل يا حبيبتى وربنا يصبر قلبك عليهم ويرحم كل امواتنا .",
                "خرجوا كلهم من الاوضه حتى يوسف وشاهى خرجوا معاهم وسابوا حسام يكمل شغله .",
                "ونزلوا كلهم من المستشفى ويادوبك خرجوا من الباب.. اتفاجئوا بعربيه الشرطه.. والضابط اللى كان معاهم نزل منها وقرب من يوسف وشاهى وقال: شاهى العاصى حضرتك مطلوب القبض عليكى بتهمه التحريض على الخطف وكمان التحريض على هتك العرض .",
                "العساكر قربت منها وشدوها وركبوها البوكس ويوسف اتصدم وبصلها وقال: متخافيش يا حبيبتى انا مش هاسيبك انا جاى وراكى بالعربيه .",
                "شاهى كانت مرعوبه وخايفه ومفكرتش ابدا ان الحكايه خلال 24 ساعه هاتتقلب عليها بالمنظر ده .",
                "البوكس مشى على طول بيها ويوسف جرى وركب عربيته وحصلهم .",
                "__________________________________",
                "حسام كان اتصل بأيه وبلغها بكل اللى حصل مع ليل واتصدمت لما عرفت اللى حصل لصديقه عمرها بس حسام طمنها .",
                "أيه بلغت باباها بكل حاجه حصلت مع ليل  وخطف حسان ليها .. وهو اول لما عرف كده زعل عليها جدا واتصل واطمن بنفسه انها بخير .",
                "شاهى بدأت الشرطه تحقق معاها ومامتها وباباها كانوا وصلوا وجبولها اكبر محامين فى البلد يدافعوا عنها .",
                "ندموا على كل لحظه عدت من عمرهم وهما بعيد عن بنتهم الوحيده بس بعد فوات الاوان .",
                "عدى كام يوم على شاهى وهى فى الحبس وبسبب معارف ابوها الكبيرة والمحامين اللى جبهم قدروا يخرجوها بأعجوبة ورجعوا بيها على البيت .",
                "شاهى كانت مدمرة ومش قادرة تعيش معاهم فى نفس البيت.. اول لما وصلت الفيلا طلعت على اوضتها وجهزت شنتطها ونزلت بيها..",
                "امها استغربت وبصتلها وقالت: واخده شنتطك وراحه على فين يا شاهى ؟",
                "شاهى بصتلها وقالت: يهمك راحه فين؟! دى اول مرة فى حياتك تسألينى راحه فين يا ديدى هانم .",
                "امها باستغراب قربت منها وقالت: شاهى حبيبتى انا عارفه انى غلطت فى حقك كتير ومكنتش مهتمه بيكى زى اى أم.. بس الكام يوم اللى عدوا عليا وانتى بعيده عنى وكنتى فى الحبس عرفت أد إيه انا أم مش كويسه واهملتك كتير من غير ما اقصد.. ارجوكى تسامحينى يا بنتى.. واوعدك انى هافضل جنبك على طول من هنا ورايح ومش هابعد عنك تانى ابدا .",
                "شاهى سابت الشنطه من ايديها وبصت لامها وصقفت بايديها الاتني  بكل حرقه وقالت: ياااااااااه.. اخيرا يا ديدى هانم عرفتى ان انا بنتك ومحتجالك وانتى أم .",
                "بس للاسف عرفتى بعد فوات الاوان.. عرفتى بعد ما دمرتينى انتى وعاصى بيه بأديكم.. عرفتى بعد ما بنتك بقت مجرمه.. مجرمه .",
                "انا هاروح اعيش عند الانسان الوحيد اللى وقف جنبى وساعدنى وهاحاول انسى ان ليا أب وأم زيكم.. وانتم كمان ياريت تنسوا ان ليكم بنت اسمها شاهى .",
                "كل ده وابوها قاعد مش قادر ينطق ولا كلمه من كتر الندم اللى كان حاسس بيه.. وحس اد ايه هو غلط فى حق بنته الوحيده واهتم بالشغل والشركات والمصالح والفلوس على حساب اعز واقرب انسانه ليه فى الحياه .",
                "قام وقف وقرب من شاهى وقال: سامحينى يا بنتى.. سامحينى على كل لحظه انشغلت فيها عنك وعن حياتك.. كنت مفكر انى بعمل كل ده وبحارب الدنيا بحالها علشان تعيشى دايما مبسوطه وسعيده ومش محتاجه اى حاجه.. بس للاسف مش دايما الفلوس هى اللى الانسان بيكون محتاج لها.. الحب والحنيه والامان والسند اهم من فلوس العالم  كله.. حقك عليا يا بنتى واوعدك انى هاصلح كل اللى فات ونبدا من جديد ونكون عيله واحده .",
                "شاهى دموعها نزلت واتأثرت بكلام ابوها وغصب عنها اترمت فى حضنه اللى هى كانت محرومه منه.. وزى ما غيرها سامحها لازم هى كمان تسامح وتغفر .",
                "__________________________________",
                "فى جنينه الفيلا عند زين ليل كانت سهرانه وقاعده فى نفس المكان اللى كانت دايما بتحب تقعد فيه بتفكر فى كل اللى هى مرت بيه فى حياتها.. وإن اخيرا ربنا عوضها العيله اللى هى اتحرمت منها طول عمرها.. ولقت الحضن الدافىء اللى عوضها عن حضن والدتها (سميحه وسماح) .. وكمان لقت الاخ والاخت (عمر وشاهندا)  اللى ربنا عوضها بيها عن اخوتها اللى راحوا.. والاهم من كل ده لقت الحب اللى كانت بتتمناه وبتحلم بيه.. لقت فارس احلامها ( زين الجبالى )",
                "فجأه وهى قاعده حست بأيد على كتفها بتلمسها.. لفت نفسها بسرعه شافت زين بأبتسامته الجميله اللى بتعشقها .",
                "ليل ابتسمت وقالت: زين.. رجعت امتى من برة .",
                "زين قرب منها وبعيون كلها حب رد وقال: عيون زين وقلب وعقل زين يا ليل.. وحشتينى مـوت .",
                "ليل بخجل ردت وقالت: احم احم.. احنا اتطورنا اوى يا سياده المخرج الكبير.. اول مرة اشوفك بتتكلم بالرومانسيه دى .",
                "زين ابتسم ومسك ايديها بكل رقه وقربها من شفايفه وباسها وقال.. من هنا ورايح حياتنا كلها هاتبقى رومانسيه وجميله ..  واوعدك انى هاعمل المستحيل علشان اشوف الابتسامه الحلوة دى دايما على شفايفك .",
                "ومسك اديها وبص فى عيونها وطلع علبه صغيرة من جيبه وفتحها وقال بكل حب:",
                "\" ليل تقبلى تتجوزينى \"",
                "ليل اتفاجأت وفرحت جدا جدا وعيونها فى عيون زين بكل فرحه وعشق وقالت بكل خجل: موافقه طبعا يا زين",
                "زين مد ايده الاتنين وحضنها وفضل يلف بيها وهو فرحان اوى اووى اوووووى .",
                "وشويه ودخلوا بلغوا كل الموجودين والكل فرح ليهم وبيهم وباركلهم .. الا عمر اللى بصلهم بكل غيظ وقال: يا سلاام يا سلاااام يا اختى انتى وهى وهى وهو  اشمعنى بقى هو انا ابن البطه السودا .",
                "طيب ما انا كمان عاوز اتجوز.. وقرب من سماح وقال: اعملى حسابك يا موحه فرحى انا وشاهندا بنتك هايبقى مع فرح زين وليل.. انا بقولك اهوو.. ماليش دعوة .",
                "لا فيها لا اخفيهاااااااا",
                "الكل فضل يضحك وسماح فرحت جدا وقربت من شاهندا وقالت: مش لما تشوف العروسه موافقه ولا لا الاول يا عريس؟",
                "شاهندا اتكسفت وبصت فى الارض وعمر لاحظ كسوفها وقال: قوليلهم يا شوشو انك موافقه.. قوليلهم خلينا نخلص بقى ونتجوز ويلمنا سرير واحد",
                "زين ضربه بهزار على راسه وعمر بص بغيظ لشاهندا وقال: انطقى يا بنتى يالا وسمعيهم موافقتك .",
                "شاهندا ابتسمت وقالت: انا موافقه .",
                "الكل فرح وبارك وحددوا ميعاد للفرح وليل فجاه اتكلمت وقالت: ايه رايكم نخلى فرح حسام وأيه معانا فى نفس اليوم زى ما كنت بتمنى انا أيه دايما من صغرنا اننا نتجوز فى يوم واحد .",
                "الكل اتفاجئ بالفكرة دى وسميحه ردت وقالت: فكرة حلوة جدا وحسام بحبه وبعزه وبحترمه وبعتبره زى زين وعمر بالضبط وهافرح اوى لو وافق انه يعمل فرحه هو كمان مع فرح ولادى .",
                "زين عجبته الفكرة اوى وقرر انه يتصل على حسام ويقوله على الحكايه دى .",
                "وفعلا مسك موبيله واتصل عليه وبلغه و حسام اتفاجئ و فرح جدا.. جدا وقفل مع زين واتصل بأيه وقالها والدنيا مكنتش سيعاها من كتر الفرحه انها هاتحقق حلمها هى وليل زى ما كانوا بيتمنوا.. وكمان حسام بلغها انه هايجى عندهم من بدرى اول لما النهار يطلع ويبلغ عم حسن بكده .",
                "وفعلا اول حاجه عملها حسام اول لما النهار طلع انه سافر على البلد عند أيه وبلغ عم حسن بالموضوع ده وهو رحب جدا وعلى اد فرحته بجواز بنته.. على اد فرحته بجواز ليل بنت صاحب عمره .",
                "الكل اجتمعوا وقعدوا وحددوا ميعاد الفرح اللى هايكون اول الشهر علشان يكونوا العرايس والعرسان جهزوا نفسهم وجهزوا لزوم الفرح .",
                "شاهى كانت بدأت تصلح من حياتها ومن نفسها وبعدت عن كل اصحابها الوحشين .. وبقى كل همها انها تنجح وتتفوق وتحقق احلامها ومستقبلها .",
                "حسان وصابر اتحكم عليهم بكذا سنه وزين وصى عليهم فى الحبس اوى اوى علشان ينتقم منهم بمعرفته .",
                "الايام كانت بتعدى بصعوبه على العرسان وكأنها شهور وسنين..  اما سميحه وسماح اللى كانوا مشغولين وبيجهزوا العفش الجديد والمفروشات ولزوم الفرح وكان اليوم بيعدى زى الصاروخ على طول.. وكانوا بيجهزوا لكل عروسه وعريس فيهم جناح خاص بيهم فى الفيلا .",
                "البنات التلاته والعرسان نزلوا مع بعض واختاروا شبكتهم و فساتين فرحهم وبدلهم كمان من اكبر المحلات .",
                "وسميحه وسماح كان عليهم اختيار القاعه اللى هاتكون فى اكبر الفنادق فى القاهرة وعزومه الضيوف والمعازيم  .",
                "عدت الايام على طول وجه اليوم المنتظر يوم فرح اجمل واحلى عرسان .",
                "هيصه ودوشه واغاني وزينه فى كل مكان فى الفيلا.. وناس كتير راحه وجايه .",
                "اربع عربيات كبيرة وصلوا بالحاج صفوان والحاجه انعام واولاده واحفاده وكل الحريم والبنات اللى كانوا فرحانين اوى اوى وعاوزين يشوفوا ويتعرفوا على ليل عروسه زين وبنت هدى الله يرحمها .",
                "وكان فى استقبالهم زين وعمر وسميحه وسماح وفرحوا جدا.. جدا ان الحاج صفوان قدر يجمعهم كلهم ويجبهم .",
                "رحبوا بيهم كلهم واستقبلوهم اجمل استقبال .",
                "وشويه والعرسان طلعوا لأوضهم علشان يجهزوا نفسم ويبدؤا يلبسوا .",
                "البنات من بدرى كانت راحت البيوتى سنتر وكانوا فى قمه السعاده .",
                "عند عم حسن كان جهز عربيته و كذا عربيه تانيه لكل اهله وحابيبه علشان يحضروا الفرح .",
                "عدى الوقت على طول والشباب كانوا خلصوا لبسهم و نزلوا من اوضهم وكانوا حلوين اوى اوى .",
                "الزغاريد ملت الفيلا كلها وزين قرب من والدته وحضنها وباس راسها وايديها.. وسميحه غصب عنها اول لما شافتهم هما الاتنين قدام عنيها عرسان ببدلهم دموعها خانتها.. وزين هون عليها وباسها .",
                "عمر قرب منها هو كمان وحضنها وباسها وقال: متعيطيش يا سوسو عيالك هايتجوزوا ملهاش لازمه الدموع دى يا قمر..",
                "والكل ضحك وبعدها راح حضن خالته سماح وباسها .",
                "خرجوا من الفيلا وكل واحد فيهم ركب عربيته ومشيوا على طول وراحوا محل ورد واشتروا كل واحد فيهم بوكيه لعروسته .",
                "وشويه وزين طلع موبيله علشان يستعجل حسام ويبلغه انهم خلاص رايحين على البيوتى سنتر .",
                "وحسام بلغهم انهم خلاص على وصول هو كمان وقرب منهم .",
                "البنات كانوا خلصوا مكياجهم ولبسهم وكانوا طالعين هما التلاته زى القمر .",
                "الشباب وصلوا بعربيتهم ونزلوا وعمر رن على شاهندا اللى ردت على طول عليه وهو بلغها انهم وصلوا .",
                "وقفوا هما التلاته اودام باب السنتر واول عروسه خرجت فيهم وكانت زى العسل بفستانها ورقتها هى أيه فقرب منها حسام وابتسم وباس ايديها وقدم لها بوكيه الورد .",
                "تانى عروسه كانت رقيقه وجميله هى شاهندا اللى اول لما شافها عمر جرى عليها وباسها من خدها وفضل يتغزل فيها شويه وقدم لها البوكيه .",
                "واخر عروسه زى ما كلنا عارفين كانت ليل .",
                "اللى كانت طالعه جميله جدا.. جدا ورقيقه بمكياجها وبفستانها وكأنها اميرة.",
                "زين قرب منها وعيونه عليها مش مصدق ان الجمال ده كله هايبقى ملكه هو وبس مد ايده وباسها من راسها وباس ايديها وقدملها بوكيه الورد .",
                "كل عريس خد عروسته وركب عربيته وراحوا على القاعه .. وبعد حوالى تلت ساعه بالضبط كانوا وصلوا والكل كانوا فى انتظارهم والزفه اشتغلت والكل كان فرحان بيهم كلهم .",
                "وما شاء الله عليهم كلهم كانوا حلوين اوى اوى .",
                "الفرح اشتغل والاغانى فى كل مكان وتربيزات كتير هنا وهناك..  ومعارف وفنانين كتير من الوسط الفنى كانوا موجودين بيباركوا لزين ولعمر .",
                "اصحاب وزملاء حسام فى المستشفى برضه كان كتير منهم جه وباركوله.. حتى يوسف  وشاهى جم علشان يحضروا الفرح ويباركوا للعرسان زى ما زين وليل طلبوا منهم وعزموهم .",
                "الفرح كان جميل جدا والكل بيغنى ويرقص وكل واحد فيهم قام يرقص مع عروسته .",
                "يوسف عيونه كانت مركزه على عبير بنت عم حسن وكانت عجباه اوى وهى خدت بالها من كده ومكنتش مصدقه ان المنتج الكبير يوسف الشريف اللى بتشوف صوره كتير على الفيس بوك والتلفزيون ممكن فى يوم يعجب بيها كده .",
                "شاهى كانت فعلا بدأت تتغير للاحسن فى كل حاجه.. فى تسريحه شعرها فى لبسها فى مكياجها فى كلامها وافعالها فى كل شىء .",
                "معتز كان قاعد قريب منها وبيشبه عليها وشويه افتكر انها هى نفس البنت اللى شافها فى المستشفى بس اتغيرت اوى .",
                "البنت كانت هزيله ودبلانه وضعيفه ومنكسرة ولابسه عبايه سودا .",
                "لكن هنا شايف اختلاف تام.. بنت جميله محتشمه فى لبسها وفى لفه شعرها وفى حتى مكياجها الهادى الرقيق.. فقام وقف وقرب منها وبصلها وقال: انتى شاهى صح؟!",
                "شاهى بصتله وافتكرته على طول وابتسمت وقالت: اهلا دكتور معتز ازيك؟",
                "معتز ابتسم ورد وقال.. اهلا بيكى انسه شاهى ازيك واخبار صحتك ايه دلوقتى يارب تكونى احسن .",
                "شاهى ردت وقالت: بخير الحمد لله وشكرا لحضرتك جدا وبعد اذنك هاروح ابارك للعرسان.. وفعلا قامت شاهى وعدت من اودامه وهو عيونه مركزه معاها.. وراحت وسلمت على ليل وباركت لها وكمان على زين وعمر وحسام وشاهندا وأيه .",
                "الوقت كان بيعدى على طول وجت اغنيه جميله صعيديه وقامت الشباب كلها ترقص عليها زين وعمر وعدى وفهد وقصى وفارس وحسام وسليم احفاد الحاجه انعام.. وشدوا كمان الحاج صفوان معاهم على اغنيه",
                "....",
                "اللي ابوه صعيدي مايخافش",
                "يا خلق اهم",
                "الصعايدة اهم حضروا رقصوا",
                "الصعيدي دايما ريس",
                "عشان متربي كويس",
                "مستشار محامي و دكتور طيار و ظابط و مهندس",
                "اهل الكرم ناس رجالة",
                "في التجارة هما عدالة",
                "هما اللي بنوا مصر يا ابوي",
                "ليل نهار على السقالة",
                "و داوينا داوينا داوي داوي",
                "سيدي عبدالرحيم يا قناوي",
                "واحد اتنين تلاتة اربعة هع",
                "رجولة و شهامة صعيدي",
                "بصمة و علامة الصعيدي",
                "و كريم و حنين يا ابويا",
                "بيحب بذمة صعيدي",
                "عليه ربطة عمة الصعيدي و دي تاج على راسه يا ابويا",
                "والكل هيص معاهم وصقفوا ليهم .",
                "سميحه وسماح كانوا فرحانين جدا بيهم .",
                "عم حسن قرب من حسام وأيه بنته ووصاهم على بعض .",
                "وقرب من زين ووصاه على ليل هى كمان .",
                "الفرح انتهى والكل ودعهم بفرحه وحب واتمنوا ليهم السعاده وكل واحد خد عروسته وراحوا على الفندق اللى كانوا حاجزين فيه تلت ايام لحد ما ميعاد السفر بتاعهم يجى .",
                "وكانوا مسافرين على ايطاليا كلهم يقضوا شهر العسل .",
                "كل واحد فيهم خد عروسته ودخل للجناح الخاص بيه .",
                "عمر اول لما دخل وقفل الباب.. قلع جاكيت بدلته وقرب من شاهندا اللى كانت مكسوفه جدا وخجوله وبصلها وقال: ياااااااه انا مش مصدق نفسى.. اخيرا اتقفل علينا باب اوضه واحد.. ياااااااه يا حبيبتى ياما اتمنيت اللحظه دى من زمان اوى  اوووى  اوووووى .",
                "وقرب منها وراحوا فى عالم تانى خالص .",
                "وعند حسام وأيه الوضع كان مختلف وأيه كانت مكسوفه جدا واول لما حسام قفل الباب  راحت قعدت على كرسى التسريحه وهى متوترة.. وحسام حس بيها وبخجلها فقرب منها ومد ايده ليها ووقفها وقربها منه وبص فى عيونها وقال: حبيبتى مش عاوزك تخافى ولا تتوترى.. انا بقيت جوزك وحبيبك وكل حاجه ليكى فى الدنيا دى وقرب منها اكتر وباس ايديها وقال: ماشى يا روح قلبى .",
                "وأيه ابتسمت اول لما سمعت كلامه الحلو ده وحطت راسها على صدره وقالت: ماشى يا حبيبى .",
                "وفى الجناح التالت بتاع زين وليل.. ليل اول لما الباب اتقفل عليهم.. قلبها فضل يدق اوى اوى وبسرعه رهيبه وراحت قعدت على السرير وكانت بتفرك فى صوابع ايديها بكل قلق وتوتر .",
                "زين شاف حالتها دى وابتسم وراح قعد جنبها وقال: ممكن تهدى خالص وتدخلى تتوضى وتلبسى حاجه علشان نصلى وندعى ربنا انه يجعل ايامنا كلها خير وسعاده .",
                "ليل ابتسمت وقامت وفتحت الدولاب وطلعت اسدال ليها كانت جيباه علشان خاطر لحظه زى كده.. وعلشان تبدا حياتها الزوجيه مع حبيبها وهى بتدعى ربنا انهم يعيشوا فى سعاده دايما .",
                "دخلت واتوضت ولبست الاسدال وزين هو كمان دخل واتوضأ وصلوا مع بعضهم ودعوا ربنا كتير .",
                "وزين قام وقف ومد ايده ليها وهى ابتسمت وقامت معاه ومسكها من وسطها وقربها منه وقال: حبيبتى انا فرحان جدا انك بين إيديا وبقيتى مراتى وحبيبتى وكل حاجه ليا.. ليل انا ربنا عوضنى بيكى وبحبك وحنيتك وكان احلى عوض ليا فى الدنيا .",
                "ليل ابتسمت ورفعت ايديها على صدره وقالت: زين انا بحبك اوى واتمنيت كتير ان ربنا يجمعنى بانسان اكون بحبه اوى كده ويكون هو الامان والسند وربنا حقق ليا دعوتى .",
                "زين ابتسم وركز عيونه على شفايفها بكل شوق ومن غير اى مقدمات شالها بين ايديه ورفعها على السرير وضمها لصدره",
                "وووووو",
                "راحوا فى عالم تانى خالص كله حب وعشق.",
                "\"تمت بحمد الله\"",
                "يارب اكون قدرت اسعدكم بيها وتكون عجبتكم.",
                "حافظوا على أولادكم وعلى كل اللى بتحبوهم .",
                "حسيسوهم دايما بحبكم ليهم، وكونوا معاهم وجنبهم وافتخروا بيهم .",
                "واعرفوا وعرفوهم إن الفلوس مش كل حاجه فى الدنيا، الأهم من كل ده الحب والعطاء والامان .",
                "والأهم من كل ده \"العيله\"",
                "بحبكم فى الله",
                "تحياتى/ سحر فرج يوسف",
                "عن أنس بن مالك رضي الله عنه أنّ النبي صلى الله عليه وسلم قال: «إِنَّ اللَّهَ سَائِلٌ كُلَّ رَاعٍ عَمَّا اسْتَرْعَاهُ: أَحَفِظَ ذَلِكَ أَمْ ضَيَّعَ؟ حَتَّى يُسْأَلَ الرَّجُلُ عَلَى أَهْلِ بَيْتِهِ»  «كُلُّكُمْ رَاعٍ وَمَسْئُولٌ عَنْ رَعِيَّتِهِ، فَالإِمَامُ رَاعٍ وَهُوَ مَسْئُولٌ عَنْ رَعِيَّتِهِ، وَالرَّجُلُ فِي أَهْلِهِ رَاعٍ وَهُوَ مَسْئُولٌ عَنْ رَعِيَّتِهِ، وَالْمَرْأَةُ فِي بَيْتِ زَوْجِهَا رَاعِيَةٌ، وَهِيَ مَسْئُولَةٌ عَنْ رَعِيَّتِهَا."
            ]
        }
    ],
    "images": [
        "/9j/4AAQSkZJRgABAQAAAQABAAD/2wDEAAkICBALEBAPDxAXERIRFxgYFBQYGBoWGBcYFhobHBsdHRscGxwaHyAfGhwdHyIiHx0gJiYmICYjIyYqJiolJR4RAAgABwAHAA4ACgAOAAwADQANAAwAEwANAA8ADQATABEAEQAOAA4AEQARABQADwAQAA8AEAAPABQAFgATABIAEwATABIAEwAWABQAEgARAA8AEQASABQAFQATABYAFgATABUAFgARABMAEQAWABUAFgAWABUAIAAjACAAIAAgAQv/wgARCALuAg0DASIAAhEBAxEB/8QA8gAAAQUBAQEAAAAAAAAAAAAAAwACBAUGAQcIAQADAQEBAQAAAAAAAAAAAAAAAQIDBAUGEAACAgIBBAEEAgIDAAEFAQAAAQIDBBESBRATISAUIjFBBjAjMhVRYRYkMzRAQkMRAAIBAwQBBAMBAAIDAQAAAAACAQMREgQQICETFDAxQAUiMkFCUBVRYGISAAEDAAYGBgYIBQUBAAAAAAEAAhEDECAhMUESMFFhcYEiMkBCUJEEE1KhsfAjM2BicoKS0RRwkKLBQ1OA4fGyEwEBAQACAgICAgIDAQEAAAABABEQITFBUWFxgZGhIPCxwdHx4f/aAAwDAQACEQMRAAAA9P5wMbEhwqYLqFmoIaSJnG0rwNMGXbRoUIL/AHeI3eHSOPIh5a5fD+meV7Yaj1f5x0HTy/QjqDQRbU7iriSBJcDvONB6ZwHcZGZIFWiC1bVtCzZUhC6dRjC8FUtouGUJZLUdQibblWgtFVKi0VVwLZ1O0NRJyMiRlHRxKz07sdwPQNd5hvR6Zw3RrTQsH242cyHP5+plbYix0yuW2GKuDRYsXr4pzauYr22jHT8XoQtdl9oV5XS7qm158QeHK7eHUez/ADv6xjp6i6JKVLnGglxMSYkO5wJIcyDPOtEGlh0aORmJElmOhdU62HUgl2Cqy0rJR4xVoKscTZvpVJaqtDSuB1bSbVVKdWaqOBcEi+no86J6a2VgtbZdK69r0fONoWwnXUxC5jl7bWXmNXOlDk3ReniPV6nKb+eKwrnVv7lPwOw8n25YghHW5W0zG2eU61el4dj9C/O/01LtOP5GrF1ocXUDHdQNpbrBk5JsGJRMbAEK5nUEkc8YYslp2JwDFcUYROCMiq49TcAreEWg4DGWToLqJahEgJyMBlr634d6eHo/U/PUacga9rg88zE/O8np+huzFxjoSRX0K1Nlin6uEmM9I867PJCzjarc+g4LUeV7VhXHk5dGUyO2807/ADo72P6/Ok+5+E2cv6ffnNLnqzj0DE7rGddwI3jfsHhlRT9EJnexeXlLm1k+NAujW4218mEFlZ1sVXZV8EdRO5CRJ0BUicDwmUorQnz6aSr6wIBH3Hn+hc/RJoc3DbnHcKanIPDK+17l1UVvmnzd/VXMzLpxW1yu06vN1HjPvnlWvJ5vMjelzvqlPH5XrUnnXpHn+2WUT++r5DUYQSkCXF+neveL+zw3pIEkkJrkFX4X7p4LaqY7haSHo1cWSr2SGNHerIWGUNZWQlntHRrh1TstYxMMEohNerKOVBbaxHA+PNURmSQgGxrpZH0pb5rTY7cXeKuJIPG9R57stcc3hvpPzHl9DzmTLrdMybHJ7Pbj2OGj3inLehzAcXfJZTd5uwVLZDb8xF6FgPS8tpBE2x5Z1kuNLH6J+Y/W869U6AxKS6CSQVfgH0J89aRQSYV46q27CPh1Y97LLfmaS0Bh2Zy0domq6WaXy+iGsADbkr7jcScdMWtpKx6cTb38bHprIGomqfNqb2XL9XBggzAd/n15erXm991+R1uV953iriSDwElbK6+HUexfO+hVa/yr6H885+vzD2TzzuHdtu0cnmLk1PN6vPro1nU8voxTB7n0DzerfeXlMXeYj0PO66KtM7DZYfV5a+52WX06RF1Uc73hMT55+ifn+88fpsvpp31isW+N7/mGqnanbCtrd1U83R5hri6vZY+r9JFF4HbEuawr33Tsppi2zic9X6aHnvVGnByuO5NswWX2+E9Xzax4JfoeV7/qM/fy+86o0akg+aSjJ08k90NzLDc+XXgX8C0g8Pq6YDS+T6FPfVXOjjm5zZeGd/D6RG89WPVvoGOiuNBSwF08veLlZWGiyeonb1jdYbcKzLqcc45oRfDfbPEbywd5SyXr666Nc/O/RDuhzVCZMe8oVh0umYRyX1IZDyaQLhmOWNI2QEaaHG4USxhYdNewwjpzPmvoXmvredCsa6b6XkfQ2i8+3cM65zPV3O8D56iTX9PJAfFJNMRnBA0GcmY9HpMqvm+H70KruKnTA3krpfseJVL2PA3GZS1AU9f7l58GOd7KMPINfRNjT2XfeVb2NNK+vNUygdqAheK+xedRp51ZQNZrOn12Rt/I9nZFyPTPXHyNg1cloixV06rkkTSVz3E5QlRNHFYE0cNiJcNsfLVsGyrI6Mv576Xle7DEHWq9HydTvK+k5Ov0MkaV1cnGv4Hz5V2VR0cmjo50pFNIDHVHrZkUfpdljtf4f0I6TQZkPOY8mL6/gSvRejqaL0Ko1wD8lMYPUsrFy4Bj3emiyXuZFh2egy/OLvTDbZeRBWnne0wcrH0Mzq6HS6ctLU2AdIa1w6TjwGuLa4x589/Rtj4vqvP9L0blIuTa0g5vL9Oe6rfOovb527g5GRrjeqrmzpYXmX5j0beCyfydXnvqnnOs6OQlWHXT0bmyrLL0PDXW9K8LgXsPp48/Z9qEWVZLBLhgsIVEr0jyT0jzvWv6yxB5/pYrNb3Nd/lSMpNb2+fT2URoMb1wL0Cl9Zzs9bYxcbzEwthj319uVqlReVap+A9i8/OvN7TI7zXmraz0yTydXiUv1Op2yxVL6rKaw1B625Px699Er513k0MueXzbzj2ipnq8e1mhi7x5rYbqQZ4jP+nENMRb7O159KAWkz3PrgwWOl9Dm5ood5ld7NCb0/EY6HMK8aZIF18MOsvYsVkXWVNNzYwuUA2WPu8t9+assPE9+vzmtqNcK3d+ceven43nYvYx3HzLZe0Q+bpc1lfy9bxxLF2Sdzhn2A1q0f2wbvlo6k9RydXmmtx9114eq3GbvfP0lCM+swdKmC64MVHzd9QR17KbBldXBSljSebqOCW7XOtVkpK107sEVSIgQMtpclPTkvSPLdx14a2ZX9rDTPb30PPXOPDyOKUHXyuXGk0lboCRWPD6BDbw1hpoIS9Jlyed6emr65mXRC0lBf8AVx7UEyhgGEMzz/SFEtUVRWSqqrQwJHdeYFueR2ckZssNwIUMPF2+cnJTdWHq+j8913menqJFTNnGUozlBo5Yc1WV8Yy7drKjn6vNzr1X83bonw5JgXjEQ7jRB2J2GtY+Q0eNvTOeh+eeq9HNNn1ei2wsV1nXwiPElB87A0VV18tkWmsAkTIDwshdaS0ZmAwZGgzhOCHuMRsw9P8ANNx5f5/pyFTi872L8NG5q4zNhadGcuyJzt8x7o/KxPyOGbNWHg5XkclvcTrGk2Pm+v4vT3c+huODolniS3l2ots+qr7LAyN9/Y3UR64hVdZDx7NTOzejiZKj9MSAcAoVcelNIOPvs128wvVfNvTOzzru5jyrh6YiQkhvo8nr58bq5ahtlHBSqdI03MjJDSiz88clsKFJdSaIwXEqJ2NdVkrOp833YfHmnYJtHoenz8LprIN4ObFHlXYcsXN0wxTAxcG2jXAB829PwXVy099Vu2Xodzj9V4/p3EuFMWRKW9qGvD6X1DAethb2WGsXmUTb6a9A1+N1fm9juFDnDYMivNa2jss7ootTbN7+LXbmvl9/lGkQ3RU3vGq4Jzhc+WxWR+jBrYQ2SwBSJNSTPD6NOKkTKuxzdrMIbl9Vs6JGx3vK+ms46J92C4xy5ZDXX58lBL1cwgWDGqiv0w89MjH1NBhuS8oZGWttjj5fo5WnprLR22wwmz87v0L4eN59tpR453VE2rmWGpmSbC5H55YbCphssaGHJ6Nc+XXWD2VbNgc9UVZZh2mEhzfR830kldE7fOvhhIVKe8MWoxK9ry6s1WT0yBBUcBwZ72QDyGhHFPHVR9Ia1UxVLHxenFRx4d0V51O9neZmVga4lPYbedIQ3bZPMBtxL5HDplMz+fxG+Ghz0JmkPH3jO2lUWL0upwFzw+hscfr7Ph7/AC9/rJLryY3rcqtfJpXrnS/G16+ArycPrwYw8kl7qlidNDsMzhJotVluzA0oOf8AT8v0yd5HbdHJ67Y+Y6CK3xM3ZS7wUJyeYz15XVNBClsm4UeQ1OPHktZCkwJFxpJ+etGrLgzJgjzR8XpQxyYuXXYc43Hol29LIitI6tsr4XHjD7eJYB+V1yELq6MGce1jEkJS4t9FU02F2Ndh6h4v6J5Pra4IYfB1ocHNdF6aFmx9GW/ufMLPK/QCUsjiLKLBiih5M2d9bhGNuo6ee6zfoXlrzzxBv7OKZOpjla7SeazYPWAYDQVlYVlnn6ARksbmxk5VDAQbdOGSPWCXeelhsD0tjKcgmjTqM7DrjNlsmoJpNY1dX3nOxw0tsdFz3bxCC5vRg1neJ8amNJJBzTZrU5aV9Xq6SNQ63DTFp7ZeeX67xPT2SjzLzjhtnXFeSbGVRamyxfPsbO1dB3ZPgMv+7ilbdpufc3jftGD14sI8JO3mc5EZwierkSK9E+kVk+prOrGRmdwrKvNLc2Rds6+/jb45hs2RazBrinw1fbUmkTcR6Y5ycTCqp9LLq3RhPRzXKoCMjAGlxNrX8aGnaiLgaO8rePpg1uhrgy8HS1PTj3QY4s36tZeRH5O72uN5OPK/XF5FNK2mYqKzbGTFNsunjrNvBBz3OtGWKOosup+eY/sfmHZzwCjJpDkuDc1cK3FeUW3NCXW4aQ9LQEmrp1hD3xmMr42suHW37GVZajOre8ptFjo2WDoJ447UGlmUzAJrpt43Mo4MgpY+LiOO5vs7ubmYHk6omf0gZdMzsQIEDR1Nxn6jVRd8s++wjXAk7rGKRZS6e+t5+Oshseyz0DeksZSGqkD6qrtKVagWzMj557eTTL5vd7FgNYzS5zSNo2JK6OcMSQPLSGcBpbF0Ok6WAndGUQikS4Ve2UncTKixzqYDo6R4UWthmqexotxBEKc1cG1nRoa5bXO5XqfDcnVV19tlJpmuwU+hQtrjZK/podKHX6GE5p3nk2oRLAgRZynZ3EnTp0kG9r4AXlbW3YV+oICosctDtmHvYzql0iNJBnOdFk/M/eYFT48SusfU4I0WVVxUmXWzYZRWEOiQok3SH8kwCowShg0DIVtcnqVWxQRcfGgos0aqIYfQeMg5YxGjIsPd/Fvozl3giLFy1PnNAArG0W6rBivsIdFs2zTrKD1tWRWQJrQiSbHoDmRlIeOco4dsRUWDqaeKI7QOcBealou4YL4OIwZGLgqmUSK614OiO9PgPUTq9DjBkyWNZM5chYdUPA2SEcRY8lhLhhQaDIDOoSMdBwEkSuOKTHkOPvQFwjUH+hfnX3jDWwRwZapj0VAi2nI0y2e9EgB5zpWUzNc7BS0bevoNIFTzRvlZp9xNDPzLiU1QzrZ2kKTmK3SdhR1egSp9RKNLe8IAf1kgIymxhxQmaLw1hOepwMAZgPPHsA6AwbkxVEE2VB7NuC5iDJrAM0Si01Bkkt4xWhFZINzeg1/HUc9R8w2WV+tFOLm2DCnBTjMnR51dHcROJX2LkZaq3EJrBB3kGzIzLYLkJeqk55pTmv5p7CozV5YlEEzVcu4i5WLpOKhp6BGiqWYDjB4AkvU8/kfvQ63nQmqKgmjHxgunChMQZZeOQPCV6qOMg5bOxbaKhoaAzmvBjCxwfa08iX9H8q5HL0SeRSJmazpTmPYEaNZMThvKGkFhVciIkJy6QA9K65GphQjSE5HOG7IB3TABhhxTFzgxkkJEXkqMV4G6I70/Oe4MqkmJoOCZgSDgYEmIZ7IqM0E9hB865iBIpZqn9K8+9p534bIiTbfER1KIOW1VHLwgey6PAeg8e8fh1FgbJA6johKA9NHkO6CG5muz9hSmKv7JP7AkhKUVgTeMIBEPlBHjUjudCTIaNoGC7mdyRO6EV74814IhE9Xzu94g6RzaTGNdLk9c+1zrCUNEWOiQQJ2LhGgNpYedxfpLxn3jHL5l419bGSdqgNMGGk18h/avEdhlr6i5P5dxDO0OMYekkugyFYRmZdT9H1+Zn51Tfc/dH7NS1hKwAHUXsiEUiI4ZY2BaZhLAyo4Ea1KjHj9hmjuHFfPiYvW4Hu4wk/RcAiY8DrjqTic6DA9GOSaOYDJj2mVsnQZX6oHQeFnLlpnXX1P6uUKLKhQTYvreQxnOXFDIevvpauw5d+RJg0Ym1j2e/HcmzV3n1SRDK1X0urDc5DWVNm1N4DuehF0ioLygDpYsuKZHlgkXE6gHS8k5HkNBpHBi3xj16PCU1/scDU5syxpmlDINyCm4tJN0LUmOY8cg8SQ0RzeBE9j8c+jsZy3imnpinBPX7OS0JiiV9g/Ne3dPWb+J5jRe4+Oc/qbjceNev8/fJcJudZDWZfQ9flZzRjoJ31hWNz6zsGhxyvg2pBMfpWT2jdBJ4DsW4oGy5L45cq6JjaC86wGJEkc9jBhprzz9Hm/Fz0+Iy65DmmY5CnjArhEoRB9a6YZwaTj6HIsWXe+zeWbvDHwi0q7fTeJtMJ7NOcHzf1uXfD4WfaYtejf+keQOOf1YfD7eZ4x6VR1HJ7vsSjuy3BktpWuIEWn0+vHduq7LLuIkADjYROiUZz5tI6KU6Sja4HGikkklrSZ3KjC6g/AiKl8COXIaLiG+Leo+K1Ehyd6HKnNcDhkGS1JpT11tyR7TA57XCIcZbHV9lWS91vfOfSMeP58uixH2C32Pj0vYieLehHFnKGLOO44HktQfVvMmZZepeReyQ74aC+pz4d8ugvJoqjRhPv52f0eC2GHuzRg6BuxUqorQPJwsJuetDaY6J0ZnQSZ3NAIgytiNknjjNKkqEibNVgU815ppc1rlavYujELkyiS1DkIF6o4dj7khQnafzvAOmuBR5TQmeseEe5ZclL5X7V5m3H5FPr1cCftATPcDHroDhSNBhO6rbLGaeLoHGi6ci411QrONTY91Nrc3c830UxsUQ5/a9yJAWwHir6n7Lto8Hi3mFrnQ5va9BZMq+BPdXtCyVagsI0XOhnIZFtExcV59CYdCc08g3u5RxdK57JAak5rmA6QEzCd4gr9hma/M9lQWaeH5gvT/ADfP1E6BL12IRqoKIcLJu9ZrjrzLDxj17yCejQafHRq39Aj4S4mJ9XLkT1zH0wy7wUBSWD4DQmKnvnzTKfQYUy0g4LV3S1XpOeKENE51exVZihImY2EwJmXtaBgCcVKaRki4YwzaBm6gXHJyMnC0MM17SaRAnD6grgdZLjGeEb1LytuOXpxwh28Kry+4lR1+Wk9VS6MJtGQ65JYItjr59diLeFz/AEpUu73yIeLm7yr9Ooc+XDb+ruiMBJ3/AJ1PTNCEGnQL0nOW548rzXeYKeuy5FR2yVE6B2jGBhi5Lk9A1jxjig6C7gDRGlSZEMziWhEoIxcB3W9YkuEvKE1CReNMeJwGa9AwjUCjHaEb0nz2NlHqcCn1t+LTqTH289iRnKsieec/rVdoCS/Z4uc0ltnWQMq9SrslvF4tMTLU8ej675BdZxa2Fi/0smub3z+vOdEBJPYGkrOOXQTOpU1OaDosiKgYJApYkQgCHKcEUgyMIXjaRugOzvOoONIiWyYxglAKCkJC5LlnhmCUxqpOTCMSc8IPZ/Jd5fef1+eHrdd5YQm5iNnPoc8S1CM4yhrFyQQ5KhxZo1RH0lDDyr1TGZw0yCQRaHSDViXFI94SiFxwU3ILynMe0Apz5AtkCAZxkCAVpEz86tEzqGEkkMgG4xVL3MfIdDHRH65sV0g2hOJXy3J2ptpxg9Az4xgMBwwaucTMQL2u8Y4EiNACewEx7AThuBcbxPvEoOO6mMY5gEauI6QD2dG8SphevBMMEOJnZHDcAOkF1MXWOKOk24cuoGNG2WR8YtB3hM0nj7UvGQQLoiFFNFITKZzgi8agOQJGJnGpsYP0vG/OpEWVonJDqZD4xGu84JBAPGNc60XAGZLUiOUDpPoCyR2SK0kdHUxFPS6BGuEBQpkjUzifWu4Dk3oBIjsYiKgaMEUdpmy2lYS08ouh1jm2GG1gPanoZwl1k8933WZhfgpfas3SwBAraCM0uOTL7DhMTz36BlvX/GrUzjXdWSQrrN1YxtH3nsFbnfmqF3SEzoKCOjdksC1mhRBUYgmx5YaYHOIDH85I1q4BhF4EbhuJiRmAxPQdKCRR1N5SNGPHojJiizvCZw5r2hxdKAY86HQwjJAIcqNkTPW895nzbek5ttbc86Ye+fouRznu/Lr5F6TGLLL5zuPLdJkP4urFmhzkLO/S/PPZYHPr5PY+nINXmcTqEed0/rk6p8sofoiiTzYPTaSHiM1f53og7BrSE8KAwmuBJEBO50GtIJDgmYNjndCKeKmTRJUOCQYCcN004wyVL2rjSc14EBIHQA6eHIxYuT1FF6hj+fW4xFpPqc2DabMMTG0fnKDiObeIryctMAY8FZb+lLDTN4yOqSc4+ksDIaARnbNAN14RZBWEjIxtBOojQE5qaJxgEGwQGQSBISQJzXAudaEUbuOnGC6p6x6YFG4CI1CcumoG5zgaxzWJySGhkMkW9wz836DmaN8uI6STSYriMo45IExyqWMSimu6+QIJIARgkpmZ1ShJjUyuEgKhkBq4geYZAQ0MHDIwBojZoJuFoOh9Jf0fQeIgACjDdLvO1PHcJYziYBkkJxA9BxAlDr+PuWskNAPCDypxIz0GTeA9zXMGnsQ/jOMRBoODKNHHtQcYmgitcHWFHBHaRk31JAnd7QudGTJ7FMHOOCBHBUkjjSUcahzSIEwEeN9TwJhh1Nexi42hPH1jWvQO49gP73lJFa5nXsVSVD6HQlFlXDMIh7umuY/SuKjjIsnFUqLFIbZ6ITyDZzhAA1pZAAf1tHWdYJjFyX1DcB+hMDhSI1HFzsjwkGCbxIO4JGERGgwjEBkNVJgtCDn8TGrnCnLnbl66gegEEZKTQJpw3PF1gEcGQHQSGzQjccghGPuUm8BnehxqeSmWOmiBnwSbSLkmI2axbZfo0TAvZtAZPrLWKB+spvUxnWKR5Y8gCBcIHobQM1NAbWJMxgOCYgkaaMQ0SSRDMNxNCQ161kDCimk9hHL012iYTnQM4PQkJnZGMfyhEZ1hudQcSeT1zCAk5A1j+ADpOxTAyBSQQyoudjYQaGEYUfF3onPRLOcbyQLWOQ9wkBmMYwjUkHG5gMe1w3damSBtACZxqp5oxgljbwj/2gAIAQEAAQcB7NkrCVxLIJZI8gdp5B2bJ2mMuciMBjM6j1vymD1LwSMfMjat/wBm+3I5HM5nM5nM5DmeQ8p5TyHkOZzOZzOZzOYrCFxKZk5/jfF9U96l1NxJ9RlWQ6hJadNm++yUyy4ncTuZK0dorPY7B2ErCc/30qXs2PtkzikZUlvfM6f1F0SMPPhd/bOeh3DsPIeQdujynmRLIFZsnYeU5bORzPIczmczmczmcxWH1Hoz05TaouU7eNc5149MrJKiCos35upmHv0Ls8knkkYuYqUjwxL8WJPGWiUuL1Kwss/SsJS/XTvRk2SQrbd6ojLiZ9r8jVstLSl26dYoNvBzPLFCf9VlnFFmTtjt0O485G0lckKeyKjrc5odh5BSFNo8hzIzPIczyHkOZ5DmeQ8hGjyS5S6a5NN9NlJqU8Cc1xr6e/tVUNd5ZZXe5Mxp+hyOZOW0W+jI/JKZvbHIo+5mJjcUZWBObZThcUoxXFIz8dc95FK4PtF6K5+zpHLRDf8ATJ6MzI/Ss/btOZGZKxs5nk2QmWWikQn+uQ5HmHLfvmKZzOZ5DmeQczmczFu9oq01vgjgjia78zDjKxkGq0T6lGJ/y8fxHLUjJzYxJ3KbJ1vjyi/yIxp8ZxdVu9D0ziiVnoybYNGTP7X3UPSfSK+NMPmu+VZxRdbyYp6JWbZzFZ+lL0SrYl28ZKGiMNo0cTjo8g7Ecxy9HMUjZyGzkcyuzTOn2co/PNxVH7+kfiRZS5GRhzYsVbRHHjx1kY7jNijxZY3w0/QnohPR06baFIlLfqyUEtZE6zKnuHfG/wB4rD0oL+mR1S39eZDschz0JimiF+ieUKbkTs0fVshch3I8sWStJTZyORyHM5EWcvbIsT/SGxTOi3/pfKyEXGSwpcG4wmSPS9+Qz6//AOrF6Hd/i1L8kjZ0i78pPZKPL1ZjcS2p6MuWloiL099HyucUov8Aom/R1O3c2ciU/wBbPwJkY+iXojJv1ZVwQkyECTUSeQiVwrRzNmzkchTOZGYmRfsm/Zs6LZ92ofJ9RUtq16lunJIXbJ/czJvlWW9QlPSqj5Hp4uk1YuLH26bhbXNNxFkpH1taMzqcNFk+b2RJGFlSokn0/OWRH4673fgzpf5Gf+7OY5kfZL7UfkrnGJfbsiQ5RJ3Mdhs2b7bNmzZsj+RT0chyNnTJ6siUv0vlOPitMxcWnzMe0y7pv7fp7C2s6HBJmTWvznQ+59sep2SSw6VXBK6r92L0Zz7tCHZ9uoQ2dNrlj2JL55H+pmP72SGb7VyLLUzkKQ5kJENaLYmzQoGh1MbNdn2j/wBv4YstTi8SW4R+WfFynuVfliXQdZC1GNaXUymi2vgdI1+bta11Oj98fZ0zC8a5RRMnL0Z8Py130fgrlo6bkeRwjH55P+rMx/exsk+/Lska7QnoU2yW5EaSOI9Fi4nlUPepWip0PSPE5DxtEoaEyRolE0VemdNluERfHByuFu8jp/Bc8qnaJ0uJDIlAlnTZDnaYGdGvSllqUd52RzjrCxNvlCQmSkZK17txucGSg4ehEkciGtbxL/DZF4+TCxJ7+WQvTM1/dLtCOyVbfvgSIrZCBKGlv8ldH7jAjSajAuzf0tzZDCZwZ4JMhjojUOgswuRk9P4Lcodmu0P9jpb+xC+MTpvU3R9t/T68mPLN6fKllmOeExnwsR1DpMoRV0Om5ElvG6Tw+6NCL8dx9+STJSkS9rVblAz6/LHbjoYmMrW0yKOhy0iL+V34OprU5KJRDkV0bRZj8Vt+2VwIVaM5aSMOrl74HAUS+cdlONLIlqjp0avXgFjkcX9yp0cNCgRgTqUlq/p/osg4jRJlX5R0z/RC+OzZ0/qksaWoyryY7z/46p/ddizpep1fvGv8lCU86JHKjP7VsjZv1euE9TE9EtM0ZWHxe7a+PdS0fk6ZNxeqJevlb+Dqq/ySImKUrZlQ3HUqdMxMXfv6b0ZmKpwMP7HqNOydej6SVrKemRlPVNUa1rxniFUeMlWOsjE0aH+DOpS9zRMx19yOnr7UL4wl6FI0dO6i8aRLOrVfkumspydtfilqDbWq8cdeimz3xmuPvJ+5Jv2NCNlz8ulkYPIsqlW9bNkdowJe0Y+QtIXxsOsR/wAj7YXv1XDiiwWLye8ejR4zIp2QwNsrxuI8Y8OiqpkKRQOAoHElA4HAaGbM32WrRMxf94mF/qhfGMvZF+9KevTMe/g0oUx/PUMP8Tojxeov0SJox3yjrIt8Md4+SpbTsiyU0h26Hm8S7qcpFmRKfrtC1644hgQXoj8ZnWV97GYM9MgtrfArrIROI69kaRRNHjI16OBo120NDQyQ+2YZL9jMX/aJhT+1C+Mka2bN6JPZiZvH7Kstb1KxTskQGTRj28JGTTG2Orsh8tV5koFt7m9/UvWpWt/FGHtMwfSIfG2WjrUvvGUPTMaX2ojHZGBFCRoS7a+euzRJE0aJozC17fan/ZHTsj1qEvjOs3o5GjQ0eZxMOfL3WzZdLS3J/t9SrlXxs/L+P00/H5e8TH98XgzKpm+8mZblpvqNnP2VwMZ6SKFsSNC7NiZs2Jm++/g0SROJMyVvZfXr3or/ACdMxZNcqZ69L4eTgSr5LclxIy7aLonTp6lqvtIyJai3ZL2zExZZVkal/Gqce5R6tj049zrOn9JszY2PCx45XTLKeh4kL7zrvT6bqFmdHowszHWPnYrxbZ1U3OPrp0vt3RYhTFI5GXf41urJVp1vD4/fFCr/AARaikVZ8Ij6nBC6tWR6jBkcyJ9Sj6hCu2czmKw5nM5nM8g7kSyYo+oQ57JsuRdVtDR0np/ne3qparzdz1W/hZWivIdctThyROHEUiLLCD4STontdprZkTWtWf7M2W2zmzoH8fjmRlbldDyKbZVdA6bnYk915McTqdtfSuo/Q3+TMzZZOFkW/wAe6FN2K/q1/wBVk3WU4cpGNTqJDJUSOQK48h1Ke01iZrpnrNkr6yuP36n6MjI36VjE5H3Hlkj6ySIZ0xdRkY2cyu/Z5TyjyCecok+rJE+spEurtk+pSJZ02QzZxF1KZT1Ll6lZslEujqTOkRVVW+o536w4vW8d/au2+06kThsxbdrjbAlHRLf5U9+pI6dbtaQzLq/Lthp9r+jzzvFkfyG3w+LCo/mFtcFHy9Ru8cuuUzpvawrMGr7uo/yuy3St63lXpwwenbW7f8USp8vdvr3VkMrsf5jYWfdyLcbbZVe4x1V7sJx2W1exVjlxPqGSvkam1yi2RtKrSjJZDlJbnyRbbouuZKY9/mO5PSsSPLAhwZ4kKp7KYvRxMuOpn1HGCjCryPeNRuLMb/VfCaHBFq4MqyFaXx/ZOJz/AFh2cJlcu18V+cmhP1PGUTpXXrenqUb75XTlYTyrJxUOyOndNUkpVwjBay6+SZVDj6ZCkjAciEvu1Kj/AGeRJxkY/wDuQhssxtjxi7GZh4y3vLw/fJYrMSmFcW8in3tY7a3gQ+7WPWtInVE6pjpe5Y/7VW2PGhZVp47TKOnyseszCSIUshXIqpbIVaRNGavuLJvesGHoqfBNUL0u2+zJRJ1k6eL3C7l6aGicSL0zGs5JESaJ/wDVsNsniuT08KaW+I49kYGA7nuqPFa8hY9igRgRRJkmWevcYbgW9PlbNjh4rHHD9kadn0eyzp6ZLA0Qw5IlhyktfQL8/QIlhJCx1BmN/qiZkw5H0O/VmBo+iPpnH3934+jcyPT1EjhIjipEoaLTLXs/45TgpYOLxLKvviQ7OD58jkhkvfqyBMjYNj7YUyEhlqMiP76fKNk+OR0/y1cV/Hpx95P8fsXuyh1PWJieSUVGCrSU5eh2pHk2Qj+0NkpdpVkEuI1psypf5ZGBMqInE4HA4HA0TRP8mN/qiZZ+SBw2SpPAeA8R4hVkkWl5lMw//sop1sb5TF8HA4jiTqLoKHuUkchsRTPTKp9px2WwKJOuW8W/nE2Ofouxq7HuFEKydgyeRv7a4dmydhCDmRgokzHs5x1fdxnrN9WswZlNhCYn8Wy2RL2zG/BYSfsiLtv4NkmWsyJGS/ZVkca4JfbHlgyc9y7bEOZzN7Ehw80m5wXs8cmt+Nmmip/vFuFNDmixk4cXvByuPqN5PJiTy0eRyOJZjufqujxIr/72XzKYbW1E4komPZGHrMhCS3ny3PeHPRj2lcyMjZvvJl1hB7Zj/gmWPTITIvtvvsbJMsZkyMj8owKoz4u/IT+3BjpCGSnrXbiid1cSMtlj0m4/bWV4/rXjWtOlE8dNDpK6tD5bG5H3EoOR03B88tLo0TKw/HPj4BQQl2sZC/i9Qns8fJ7hBLsxly/dT5LXU6eL3TP2Y8ymZCRyNm+1si6ZjlP4Jl0d7KiEjffY2NkmXTLpmvJNKvH1HUKCiPaUdlknuJvRfOcSuH7jNfjXL1NEJdn7NEo7IxGvfw6B/vPtl2/5ZnI5nIlPRzMifOWqKeKEhfCUCf2HUrefr8MxbSiZXM2JiGZMvRGJVH2VL0TJsjIixMTNjY2SZZMvmXS9mNZxnurLViKo79r16GL9Ntko7JVuIpMhL0KXsrf5N9tmzYjiJDOiPjKRPKjFbvu3OblkH1SPq1JjtTHYjCxor7xmzmcx3oeSStlL1lUPW3EoeimZSxSIsQzOf2M+u0Y3UtMpy1rcsgyc5RKclfmi/wAk9a+Eic9FlhdMmzCx+cjGw+GlBcfQzXoe+RNbJeiZKLQpyiVS9ilxZyUkKQ5GyU9I5nl/BGe+1F/Bl+TyW52McmcNjxeRHFl+PpWVW/ryjsHNkk+zTPuKq2WQ2jIhqbUVoxrP1RMgQQu2ZHlFrKolFm3FmP1FxWn1P0W2ykVRlJnTKeK3o12kTkWSLZ6Jy2TOlUa9+P1J0p8T8aT9G/24zdm5R2TGOI4nH3u2bK73D283YslELky6PMddh4bPSqhOLEiMNsS+3bNdsWvfvgjgSrTHA9o5HMb2MjH2RRIz4alsh9rMe38FUiMiL7WzXsyYL2WR5HAUVGOzHj6MCz3pXI/IxlsiwukcP3CrbRi1cYG2mz29re3E0hjj61xGiQxnpEp7IUclu6UY+pz5GyEmRnIjCbFXMhFldvBl+cprjy9FVXNkaIkIaE+3EcR17JQZKBKLRsoj72htI6i0yuRrTKJ8Xqqb/KkSy+Hq3N4o+p37tm5e9L2SpZOH2lMTnriLKcIbjm/gqzf0rVMaJlkiUCX4MOPOZVJa1uL9JvZKpb3B/uQno4qxslSyfobN9pSSLeoa9Sk5d0yAvwRkORKRy9lX3lS0R77E+2uzrTJ46/FuDNe6VKseSW5ZflJldhvkR9MxJ7RZYoR3PNLLmyuY48nqFcYM/wActL6GmcSNVFUXGWHCUk7cd1lj4NJ3abWJk8UiM+RkS0jQo+9ZEuLOmSUfbfpuM/3FqZRPbkuSZ+TWtuxORIm9e5WpEslEsljk2RicDgNEK9lNBwOOjiShs8YkU3P8QnsjL4KYn25DkZGXGJf1EllSY5t9osjYVzMOzT11JPjuNba3KqSE5Idk2RlJCvmhZkta87Y75Cvs2XOUyP3EPXqjfAyI8vW1rVliit5ORtmPlqK1DN/B9a96oylFapy4yW4Wet1y9C/Ik22WYhfiaZLEPpzwCqHV3UOTKqtEYjGiS9CiMiIrs0Qt2cjl30KRZaooy+o69WXOY/iiEyi7i0S1aivDUkLAQsWKI41YseKI49b9vDrJY1Z9MjxRiSgperunx/MsP3EsfFFtxO3jt2X7MLE8zZdU6pOMZtFOVKDK86JhXqcCnI0Y7aLJxT1XfyJFy9khjQ12a/cpFJCRFjOJJGhkZe+2iMiu0Q0KRstmoozMzZKW/klv1OOhMTMOftFU/W/LonMllpCzkyXUOJHq89lObv3HMjojfyGclrU9aMm8nb+7LtlNfNnT4akddX+UQmRmQu4leXIhnbWsbJ2krciVbY5cmWQQ5ocEx7/GhxHEsIMhIhIjLtsZx2KPsa7JkWVz7znozMvfqT384v2XQ2tkWY0/ZityQ1tH3IuocnuWNJPc8ebZGmS9eGcjHxpFUXBHN6ORbYZNn6tnpFVbmyuvRh1eJcuq5HltfdGyMyFhC5oqv2hw9snJosh63D8aSJIaGXikQmVWEGSH6Et9mv3z7N6IzIWL8QlotnpGVmfqct/048vtL6OPsrnoxcr9UzUluEU/SoQ8WJHAgf8AHR23DCikfSpDoLIr8TsUW1dkrbL5+yEebKq9GLh8fdlm9rMhxsl84TFPRJl//cZElohYSJdroiqbODRXLRXYctjl7OX68bZ4zxo8JKonEjPTPqVx3kZeyctm/wChe/VdfFa/Pq+jj72V2cTFy/WsfI/VeQRs2eUVh5CVxZkJaMrK1Ld2R927b/Z/uzGq5esfG8Xud/L7aqVFb6zha/yd9fF2cY7te0Tho2xN7HMYobKsHceU1/8AzRHk2Txo8Yt1SgU2fuMiuOkchbYl2lIvZJ6JWm99mP54OPzltr2ycP2/ZbWReiF3ExsviV5/6p6gtjzkS6iiXUUSzk0i3JMjJ5Iss9CjsxcF2EIxoROyVpXXxRVFllPljON9Trk0hfKzSiyc1o579N+iZUnP1Cn23Fwc+NUowjuNkJyUk0tq3x6i+TnyV1WkVQkpJQrJaiP00KRJfguJzJv320Ps/jrfrC6dy+6ilLZr2xx/d1LXtx2W09oyFY0K9kMlr3597POz6knlMc9ldLmzGwlAdqQk5MhXohWyVvExfab6l0xX+78KdD0vgzZzY16ZH17ctkjp/qLLdpSdFStkyMIa1KyXjkTyZS0qqyyMYKTc+UTEsbe/Jv0q1L2VSbbFIs/Je9f1Rjt6wemxqgpOv0UQ9SL9xm3/AO8i6rXvWy3H/bTRs38NkVsx8FzIQjUiW2V0tshWRQ5iXORQtIsXslUpF/SK7TM6bZjv4+5vUpOv7V+BRJRet41jiyFHkilOxVx8VL2XWPclH7jGJ86ZNvbKq96UIHJaZw/dSb93WLaLp7Za+++zH8OkdO3/AJL/AMEjFlvazKNe4sktG9ltevbZJKRLGPCzxs8bFQ2V4ZXQomyMSMG9EK+J/qTuJz5fbj4/om+JCfN9uJOtTWsjo9dpmdIso9tdrX7HXy9+PSOOjn+oaHNodm2RuXCJOWos9JRbnr3c/sKotkHHWqpMjHSlGmxwUnG78lt35UpRJz777vslv10zpPPUvEorV/4OXpOuarsa5qS1lYzh70hw4n5RZVr247NNGzSFEiiPr1oVJTjor4xROZK/2QhO0qxuA5KCLsjm9Ux16/Xbeuz00ZvSYWl/T51y1GSb3H/Xlz+1immuL1sgR+2RB/cz6nj68kXEpcuSJ7kye2VS0ji4bKpaizm4+45LjyXNR2Ts5DGR+UVt6wMDnIrrUYm/RcvWoWa3C+PNGJkonqa1dU4M0T+0g0yyrXvYkmKjZ9ORobPpyNCRpaPNFE7yCnYU4mvcUoFuSok5zuZTSq1umH7nP9L2f+Sf6S7WUKTMfiluyPonPXrWxFUPw7fT09R016gKLXuFmuKjftycn+oJE5RlGKTfuORdyjAsSSJS32kjXZP4Mw4c7IrGx/Etz9e/wOJl4/N7ceRfCVT5YeZyWpxU1qVfD1KhSRbjuIpjipnjaE2L8756Faood+1p3vZGuUyvDIcYEshIsyW3qrFcvcYqtEYOT3O5Q9Qk5MRsZ5P1v0NC/bpb0lb9z1L8iZWcOUiU3HcU/TanFxQof5SGvx+989NkHE/KJSSSU5/GQu7NHT/VsBR9E9S9IjItj6Jw36lLiuN+Pw+6jqL3qE1MlUkcC3E5kseVYreInH8+OMhUo8W/fBCrRH0Su9aTcmRw+RXjqPtv9KEa/c8/n6oxH/twH6H/ANaHEite/Oitua4+/wDX/UtfKR+Tk0tVzk/TFFyQ4ezyv0KRJEdCa0OfAlLZL4MkRfdmimWpJwnyih77a37f3Dg4jjsnh/vIp/UZzpKepRl68kZe+aP9ieHy2PGcNicojsaFNs4shWzwzl6rwfe40xRtRLZpE+qL/VY1l73RjKtEUjkbZxNH4NnjP9YIn93uf2+oQcpaXqWk/wBSjJJP1xISa2REveppcUP0iP5IT47JH6+DQyQu+uyOl2+SmDkJCT/K9+3tHBDg0WR2tWYq2WYz/K5xFluPqGa/QsxMjOMmTrjIWOpHgWjSiVpaESvhBF3UIn1lkiOJKz3ViqJGOjf6QzRGZrkThxORvZKWpNOTRH16Wtol+nD2P7/X/grF+OWzlpEv+u+yXoYmb76+XQLPtlFI4E2TFKSFbGRrZx16cNllKJ4+yWEh4TQ65oV0okM5xIdQ0f8AIH15/wAkfU3WCxnL3ViIhQkKAvRyORpdpCFL0QlsnFSEKEdN2pyHElwfv36FD8G0bOfJJOPbe/X4EM2RfZmxDN9n8eg28bdLQ32aOJKAqzlJGjjtE6h1DgKs8HseJ+T6IjhCwUQxFshiEaEiOvx/7s4ijoXfRrup+z0R58GVy4yTsnylqUVs2a36U/R/t6cmSnyZIiM5DfaIxkhSHI5mj/zXwwrOFkGpr05dtGu2jRJHA+5HPQ5o3E1EXE4xNGjZyF7I7Ro0ez2JnIT/AHs2MRpHuJTN60pcdi/JriyXaMktpPbPz2hHb0v2Puu3EZomjNxvp5pKOzWhT7MfaD9mM+cIPkxyOaR5BTRy7OA4oUde5GjWj2b7I4HFEdfDZ6PRoa7o120iSPJ7OW0iWkzWzeiP4Et9ov3uMeTOXsfwXZmjRajMo+o6Zj3wYmcTge0bNCOkT5Uo0cTicCUNEojQpnM5DaPR6PSOUT0bOXff75HJfjtyRtH/AK4mhsjLaG9i9DmIf4Ij/Zz00/z7S7QkJ++3ES7aEM/XbRadBr82B46/XxZxNnQbvTj+TibNsexROJxJQODJbQsmPLXPYxIi2Jmhv9MUNko6PQhf9D3s12/RHTEjj2kQY4PW130JexEY+xR967PshDEuzZdI6VR9PRVXkx43Woihj+FFkqpKWFl/UQTa5HElr4KI0aLV6OnYteQ8ksosxPdVsbFvjs8Y6zxiitjictek9kqxGvZo2NmxsTNvu+3N6169d99kI/Zvs+0ey7MkdCwvqbuSZkW+S2ya/Ahmvgjo9mp67y9HlR6Y2cj1+J6kjps4Uu2rbidRhDHdVtf3Ib0I4nAXo59tjGv2L89mbGxM3232T7pj7OJH8duPZvtHsjQ5aLJnTMP6SmNfV8z6aibhEj2XaTMXEsyfIQls2YFnGyJH8GzRf6RhYjypXvFyXGTr2RPRxRfiRtWo2W4nrqWTC94pSvRrt7PYkziJEGSYvyb7P2ziIa9ij22T99l8Nm+yehPu32QhDJHQcTz38jrOb9VdpIS7smfxmvxUys61036ebtjIi9e8O5WVxZsnHcTpz8eTbHPxneuWDl+WJv4T0x4cOXKL0tRZyE0Jm/Q56N7OJrtyORxOJs5d9+iyz3212fZi+CGxiF20Msl6Og43hx4vrWZ9PQyqOkaH8JlVXgrhXy366r014j5xZ0W//aGz8n/lz8WTTOb4szYfT2q6qfJb5HI2P/sYmevzyFI5m99uWj8nEaOYmf8AimxNtikcu1v57I/Wv/UhrvE2bH2QjYiRGt22QrUVFJdcyPPkOMYkiUyNnbRRKNd1U7HyWz7bIuGbhPDs4Yd3jnFwntJ/k3o6tVyhIjZ5q4WTqV0J1dMvf+j120L0PRf6W6b5pQsXv2o7NimORyFM2+zTFI5D7yX7JGfcoS+Wh9kb7L4okdCr8mUnbZ44ynW3LckTZ/Gafusuzui03/dk4N2KRmcdnTuqyxf8f22Ln+DLxlmVOEdxbj0rJ2uO+18OaPq/pce+npOZ546zF4MlTjLa3GRvvatxZgwV1F2PgXbTipC9mtDZGcTSORyGzkRYzaFIb360WNI6hbysfddtfBfCPxsZ/GF990uqy/8Apryn8Ltd6Om430+PXGUyuz9ddwKKYK2slAxcuzElvHyYZUecXxZ17G4yjfhX+OScLOS3zGW1xZH/AA5FT61H/Dzxp7iI32iMxn4snWbHw2xti1I/BzNoWh6OY2aEbNm+3I5GbZwjJzltvto18V8l2RosP4x//uZUPLXZCliLa+RjfyHf2/bYuUIHX7+d0a4dmiuydEvJiZccqHLKp+oqlV91UnDp/UPXF5o80yM9L10/Cny8+QvJVbHpdvKETmbNmzmZsuDjb1uxxqUceXpG0bPRyPyKS/BtDn+nMUjmKZzY5aR1bI+zX9GzYxCXaIhDZYfxqX3XR5HVsb6e9kGaJQKrbMZ7wv5BXL07HdOdke7iYuS8WxTm/wB3U15Hr/hadn/EVH/E45Ti04/uduyl7Oky+yPfY5CkZK5RFH6nC1h284pimOR/7yNmxyEzkORyORyLLPR1KzlLQh/JiNCF2XwmjotnjyYkzquL9TSUz2bNn5HAUDXdkKvPZCu7tyGzkb7VPim+l/6RNnIcjmORN+jpE9O6Fa+nusrUhsczyDtOYjZzOQ5CZyORbbpFsuTb+KfZPsjl2j3Xdok3BqUbVdCM4T0zq2F9PZzhL56LGdCo3Kd/5P8AklXkWV2V/tduLIVHVsrxw8GMuKRyOZyNnInI6dL/ADWnVFqVNqls9r35DyHkHI5nPfvkbPIczmeQzL/Wt/B9l2XdCEu6+FkToGX/ALY81olGN0XDJxpYk+EZdtfCTI1yvmq4VxohGur8l/8Akttlh9Ssxlxr6rjzJ9Qxoj61Qi3q91nqmj3yh6OZzNnITJz9HS/c7pZ650WFNno5nI2czmOZzOZzHM5nMlMyJbfzRo13S7Luu2+0kfdW1PGyY5dan+C2uGRDhmYNmJ7hYKZs5DmfdbLhg4SxIkpjn465zx4+jgSqI06Ix9CSNkrdEchSOZs5HIssOlx40uf+8LI40/SORzORyHI2cjkbNmzkTmP/AL767aEa7a7r4I2bE+0omLkyxJ84WQyIKx+iNn6yOj12/db0zIrONiI1XSKejW2FFFeKtTsI+zq9nDH41R+FlvFMs6bfVCM45Gxp3SjXmdKqn7mp0PjGezY5E07ZKFiVcVCt6jN479I5nI5nI2cjZsUjY5DkTnv4Lto0a+S7IfwQn2kjHyZ4suVN8MmPKUdCmRvPqB5BK8dm+1UTrFvkujXHvIrr81tddt+mZGHXle+ndOnTbKds2mV8blxvjGm6yvkWTOk4+t3zlyZmz8WPMrRs2cjZs2b77HIlLu+yE/6V8Ua+MkV2TolzxM+GWtTrGvjBE7Vj1ysr3Jua7s6Mo/UMyayvezqedLHVZj5sMr1CHj3KEuTcpTMHDeU92S/Vdf7z8v6maSXz13k+z7aNGhCYn/QuyH2TE/jocSUP3idYa+zgprlKocTiyNZCvj76hmfVT4wj8bIcjH6pZV9uJZXke+qT8mRJOs/5a3xTp5cTp/S55f3eJQSjfbXR7zOozyfthHX9TGNGjXfXZCN/NCESfZM2L5aHAqnZjvdXXF+IZePYf4y3qWPSZnUbMr7YQ0Lu+7Qk4NSSe2ycTpOPiNO2/wDkOPD1kdautOPJ7URfBPs/g+z7a7rsu6F8k+0kM2JmxPvvvocRwJ0o8KI1EYi7bNj+bJQFA0L5oYzfy0a7Lsu2u2xPvvvFk38OQn8ExM5G+zNfN/2t/DZsY32Xw2bG+yY0I2b77Nm+2+77rshPujfZGx9tmzZsRoaNd38N99DNd38dd33fx38tmzZs2bN99918V8GyKnPk4y3/AGMYhL4aNf0bH3fZd13Qxvuv6EbEzkb7r4TOi9cx8aiUJWeSc5rujY+z+e++uzH8NG/69dtdma7IXd9t/HZzFYKZyEzZvtwlZJQxv4pQkl1foUsD/JF/DZyHI5nLtrvsTEzkcjZIfZd38Gu+u6Ea7aGuzF8H2Zs5d+kVVWXpP+S4NX2wy+m9Q9ZH8QomP+HXIsrdVk62zp3RpZlNlykdC/8AvWWTvnZLydBz/wDkaLMdwdUpQT7SZ0jpn/IWSjbU6JzqhXK2UIVfxKiKMv8AiWlysjOmXDmNjZs2eQ6T06WfNxsh4pzr32aEu2uzNi7aNGh/0SN9l8dD7rtKJg9OszLPGvoejoyP5ZkWEurZcyKJH8Tz1CU8fruL9Nk2R6T1H6O5WT/4if34HWsaN9dHVv8A8u8TNkjoOd9LkI/lmL47oXQtcHGV987XywOsX4T3jWU9YqLv4fXs6hjfSWupzMjp9lFMLuZ1SmOFh01fxXN8WRw/kVPizLBM2b7bNj7a+KH3TEM32kPshfBDQ12S7TkXZP8AxdEcf22ZXSL8WEbI9pHkdclPL6XDqsKbP/hh/wDE8ar3LN6f0825Ny7MmYlS6thVx/8AhjI/xGqPtz6b04zf5HkX+qb6OrRiP+Hcnun+LUYz8nU+jQ6m4zo/iEapKWTDA6m+MP4jGE4z69kefLmzfzXbf9CY+2yXwXwixmuyGR/2idc39XcVWyqnGzqX8jnmVKpPXp2IlYdF6NLMkp9azPPkybutkePl74Ghjnoczp/TbM+fH+R2Rr8WJ9Tce5iho4koEbJwLJzsISlAlZOZ4yNlkRL+lyN9k/nv4MbE/khmjXZkkLFh1qmE7egZlQukZZD+P5kylw6ZN1VZ/SY/d1T+SO6PijHQuzNkjDyVj2c6c7pMveb/ACiuEfG25NsTNm/iviuzQuzN9tifbXwY/loS+Ovm0U2Tqlzp/lOTD1L+YXsyet5eR64fvgKPffw0cTiPshP5bN/Bdn2Zv4IX9y+T+SNHE18mvm/kzfzXZm+2jRo4mjZv/wDQ32XZI0a7o32bF8EPu0a+D7Lu/nsT7Ptv477Lsh9tf0L+p/JfDZvtv4t/Fj/o33b7bF2fdd32Ro1/+g+6Xbia77NmzZs5GzZs32T+D+Wvg/gmb76F8GyLNm/lo1/S/gu+iRXVzhbOzFkown9PbtquqdmzKw3V7hiWNxI4l0kn9JdyUY0WS2fT2cef0F/2ixLfT8FiaTTi3F/FC7Pu/ivhs2bG/wClfDRr4ofdC+Eiq2EYXwxs6NSddPUI1uRLqFMJ2FnUKpc1/wArTygUdShUqFR1OquNIup0x5lk4xg4x6pVG3lj9Trg4Sr6hVGFZlXq662z5I38Wb7JkTfZmzYu2jXxXwQhfFd9d18GOJxOA4DgcTj3120a+a+OzY38tkpGzZFmzZoZr4s12Rvu+6/sXZoa7v4o0IYzYjZs3/U2M2bF2b7vsv6F8l/ayXd/BC7sYu7/AK38F3//2gAIAQIRAT8A5MwzFBpkx+yzjVSjVvsykNeR7FGrGzfUy3d7wIVbFFIiBWG7gqXiRSivezfTbhCz8D3gVZYpJMC7an5FuaanOzc8Rt8TEx4Mu7b1epuMmUCzYUUqvaBuzTf1u3JdseDVIgVrmVjyQLUiTLdt6tDOBb0xZWRV21KTM7L+s3KNW8bMNwUdrQLqe7DVDzXaxVq2GqTIqREXkq6z/IPUjaiZF1ElHWiVL7NvkMsSeI8s0z1c3FqxUKq2nalUwKVXOBhhd6Zqfg8nZW1d4tAlaYm5V1GYtWYGqtJgYmOyMaRrijcYY1tK0X2072kZfJB6YXTC04jZhd6ZWW8FVZiTExFUxFXdlGUU0K7Ny1MXTamU1tHF4F3pai7WKzjU5mbi0pPHtkeTg1MxNI9hq2EXKWqmo3BtsbxY1FPBikJ8cWY8hkeQZYmbwVWFtYxPHA+niSvp7bUaUuLpIPTRA1KBqanxJWaZVTTtCzbkprqf+7aapwZjIYzkyuUHs3Zq26vAuok9Z0Lq5PVj6rIhYsJVwJ1VxtZJ660Daq4rdjNEQpp1u9+DLvqUzUZbGnbsRhmsVNSeWZMtsZkWkOvZVW6bY8P+O2MGJiYi/JXX9VNEvHHZitpJeRdFMC05NReIGYU7kRRaQqGoS0i/uhUW0mW6n+DGXCkt5NR8LBpF63x9jV/B45MJg06XkwiDKDzQO6sUrWtBq6PBdPNrmXQyzx01MbTQ544TdeWQ7lVrmQlLM8EqPLDNOzMaZiotyqlp30z3i0jaZSpaItAwy7ItzT7NupkZbsNVkZ5GXam8wJVudSNQiRtOeGShp5gdTVqUqUuem6FbCD1Y1e5jDj0pjZWsaNbmO68sblRLDF9kfbKwrircwjZlNTRuRV8YusPLEmMHQ1WEPURIq9lLT3KKxHW2IyiqY8YawyxI6WMTEZSmwq3EpcGaw3ZrafdzIp2kVFKkQMwnZptOO0JFoNPe/BRht1G2ZLjaeT0w2mJ01pKCW41RGK1GHgqafCRFgtA0KeOGno0+kG/SD5KLWniy7MKkyKphcdbC7spjxepYZ7isIxUow42iPRSNopKWksS0IM19lEeLcG2kT42Uqb48nqWGa+6sK5ltlA1XktWYFqxJ8jGJiU92MTEbi7WGa/FWMjIb2MRWmNmMTH26/DH2MfYYUx9urxyMeGJiYjLtiY/Rqr1xx3xMYMeDe/lwbhiYir9PExGUxHjsXgy2nivHLi3s5bsxC37KfB14qUqWajLb6jjdRaBFtGzHcDDbLS/UxMRbwYmJjs29/YXfHb5kTuRmiDK44ixMFRcJHUxNO1uiquO+Z1JiYjLyx9liPgojdzYalbuBWv1IrSg1ngx3yzXh/wAd25IvssJ3BSGT/YPLMfJSX/Rj+JGS/cDUmkWjJ4rKKY7QKNwxMTEReK8U6mw62m4pju/fRnCGV9qtSIgVd1+TG0jcseS8XW3Ytng7QWpBkM8QU1/2R+2sYzHwNkYcF+Sp/W2JiY7Yir7naTeBWh4GpHjkWifyL3N9qrGMwKmZ8Tbakv8Ao/bbYmJj9DGY7gSqZbVXEW0bOtyKorT8wM15PkZ7dQKvFvoMlzFoP2ETgyRIq2HS4qCpEf8Ac1XsU2vH1ceTtY8si1xXvFyKsSVGvJRbZ3seTq55xakTtkNUiBWv7K+zUPkRTEboYortVW8CsM2yvY8m1L6VQVhWsNVkVLmEGI7WGeZFQwgxgwgwgxj3cd13YalEnhMI44/WXdvvLuwqmJiM1jzHlPNB5oPMeWPprwZeDpc8R4TxnjMDAVbe8wvNuTfS/9oACAEDEQE/AN8t6amJXWxl9TIyFbZexKZ4ivRtFzIp9yYzECFahPzsvs3MuWXDEx2TTzDDLaCks27NTLCt2UWtIiw0XMTVdJsvt475cV4S0T2LaTqDVVlmCF20t8TOINbqYmLR7S8Gbio3HTdwyi1cJtJaJ7NXaJGNPTzkU1P87qvJtstlMLwLppkenY8MyemkbTzBiMuy70dTKTc8i1xkdSqs3720lVY2ZbxYq0cJ2pGPBikucjaK0XEo3kbT2S5pNJn+xGnhSq8zNlKOj/1j00FKisFSiklbRR8wVKdhhd8RWlfgoamb9j6eKvcHoYsVaU05NO942dLlWlYVrCtcbdzSfJhFrFLTQk3k6eLCLFOLDYsMqpNzynmErGd9tWlhheWhr/4MamleBKs05PWjawarM7Uxt2NK1mFfod7mdh6kyeSRnky2VrFNtvyAxT5aJrOfJVWxV7nijW4VdHMLkaZLyS3VtsLnikalI1M8Z4zCRVENWmcC0ZebFXSRTXknU3NK+SmovYf540+5GpbU0vJF4W0lBf6sPD3Mz1EwUdSxRqQ5hBVshU1QurmRXmf+QjMN2UE/djUpdGI5fj3/AMGNXRtwVREtNy94FpmNpKi5peDS9H6kaVZG0ayenUSjEfA9ScjGHjs9JEnoIPSKYKgrFNf3Y1tWy2jhlvpKuDCdwalLwMpjcTTXE041GIMTqB2KDXgpN+7QOplMGc7Uvgf+z/DKYPNJ5JFvIvUFJrsa72NProWOz1yFSskmmVWkVdsOhuhqo1U0j3GbCoY3i4yGIi3FW0D/ANireBk2xFQfqCj3Jrbe1ifj6M3uY2OivUtA1WZMZk8MyU6TqVWm/ZpKt4sMoxR+Rqi/A1GchOhzHZTV1BdXKDPL9z7VCn2aZIiBitqYSehtTmKqyKsF4gyNSpRawrXgYpT2atLTeBNYxSaXa8jsZbMxqfjg3KmU9MounWClMQahh1iRqVjKYFrzB6k9RBX1MSU3vBp3HaBXg8U1JG0NhdNMHanU7Ma17GRl7GVjT1blJjGB6V4KlKY2xGUZt1aYNNVPFDngUVYU9VY894GtJ4ogYqVog1N5MdlYy5MJUmDTVSasiVR1hyqlh2sNV4LFxWxNNUziwsRtn3/J8mO2or2KVKXm8mrtwbi29GrYXVxB64XXHqcyq9+NIZTT18JM8ovAzPBmx5WFv8yVdTYj95vI1Xq0FX2GewzXMpgR7jbqK/FVuKthh1KOolJF1kSepQXUoV9Xf4O53YZOC7tswpkZGQvFEvIqRHBkMZ2xkVeTIMmy7tupkZbY8FW4q25YmO+PPH2l40uePDL6yNtlwy4ZDNtl9ROGXBuS/TXjkZfXvYbgrcW9qPdrPbrijcMtquoam5Rq5xf6mVouUl8jXndTyxM4i7+pwe0mRkPTh4tIlki0GRkZfR1DWixSXBd1K1SVe5pNT5IFbb8in8zBoq/kXfHgvLL2qvbxAxXfBCjrpvaRWvF4NRpoqC5adyk+UXjZly+RV8VTrh5LVMZ9l29lTUtjUgveLjLDxaRtD3eDG0W21FCKkGm1fi/Vj/yFMb8ikQermpVvupWWMlYnlkZDN7WuT+WNDqLxjPFmwVpPTzWlpUZJWbTtotPLMZb6j+GKD5qs88vbZYeMZHvQc0+pirH/AOjHbE12rif0g/GrZGkq6dKnyJoqUCrCdRw1r402Pxr3Tll7up00VYHV6ElH8pMdMf8AlI/9Go/Iy4rTUkoJgixson5CL2Y1euwlcTTamK8X2/Kam/6QfjFtT4ZGXv1aK1YtJqfx7UxlmDGZPx+ivN5G2xvFjU/j2ibweiWUWJNJpvFDQamvhFo/ooaFqk5MKsLFo+rcfRU3F/H04Ooi0cMt8Fgv/wByqjfbVbmB4zExFHXZVuYnjMd8Rlt9Jdmbb52famY74mO1T6S7MtzAysZbKYxBkZbZGRlP1MjMyn/4NVueM8Z4zExMftq1jMz/AOz/AP/aAAgBAQIIPwHsAqy8IALnHutvKLXB/saPSvT2uYcgRjwVIx9HsLhin0b2NODnN6N/ZCU2o9VNd4Mx19IIcMtFt8ncmX+roaRrDmToOKbOmKZxo/0tRMuc8Opdgju8dqdhov8A/saCPYNODsC9YnGSnKIrLoOS9+vmxPYg9zHRB0TEo0lIS3qnSwRpHl7eq7SvCfS0jm5tLrk6ke9reqwu6IjsOmo524MdglHs0KLQUoAlaNiK8kLE2J1prCCi1PZmYVzyUHfUasrZQsHCUOxBGsVDtJQri+2L1oRZnWC0ETfVKMIAdmDb6jWHI4agqUDZCz1/us4ojs+2wxOChOQrGrxac+yOUXWT2Id281zVpQi6bJxOpNWzspqFWaNca917XXFUd7LErYoQXuTrRttPYjWUKigKosDWuvYqMxKcOdijF3eCAgJ5k7Km+SiorJRfbJ7IXQFpJogLE7dQUNab2K5wVCY+6ntgoKY4pqiFlVzsxZHYIWxGqEcEeqMU0doxbmpuVJy3VT0dlZwqGIsxEII2Z8LK96Cf1fggUDO1GwTNRuQU1i5Ovsnw9xuyTim4WOScEMtVl4qBKwTnQcELMdAu0Z3xai0O3ExaN4Q1jMXFek+kN0HC4dRxVA/TaM99VH/pjDagPpKIuMfeCpfq6Npe/g1eigBveAEKkIbTSYOBTry041Ewpm0LEqapUqdXKm2cKhZCOGqNb3Ekbb1SktZgIzTaNz9hDTeFohtG7rNcUerTgeajSbeCNxWgWUbmhtG059LFU7dBrLwDmU3Am6o2jhqpqNmVKCBUqVKlGyMVvsypRxrCz1Ho4n1w+k+6/vKjPRoWjS3uTqMPcO8SnUlH6PR0mY6zf1J9N650dZUraSld7MANXo80LR5p1MS04i5OQUoWjaChRcosQosRcgEQorFgaiEFnYd5rbWUGrSTQHNORyKd1nGTU57i1uDSZFg6g56gpt4V6fjsTQoRqhAIoppv2IXLzQ89TttlNKdqM0QmCURdZyWzV7LICCmqLcVaOkohG2LOUYdgvlBoCxOxNIIThBRwKbhqT28akG9FDWubJTQgnJqOoOPbNqCOpOAQFwUKLE2ZU2JsxYKz7Y7upuForOvM1RamorIKSgVNkoWz2A9hFZ1262U3FZ+BG0caiEOwb5rJQKJUXm3CA1co4IGoIlDsEXZlTWEaxqhZCKNiewzWFnqRVnkib0cVkskHdCMN9oKLEoOrOFs9rFxWyoaj31ZKY3VZYVaWoFcqVK0lNTWxUVFshA6zFHFZ1ALKrJDmhzrFYryXkpWkI2LNe5Fe9G6EX8lKlTUUxHszH8inRVKm2TWcFCmppWKyWS5IWTUeCwU3z/hA1TYlYoXa0I6wKUTZFUVaChaJWiVC0UAVokosIrNc1SpUo3DFC4oZ4rNHghkpUqe1NR1WVRChQoWiFAUBQoQsZ1ORrIvWeScsL5KPFDDUDsg1c1hFSganKbM6kKVKcZctLFTx1o7MLE1hFCoI2RYOK2WwYRcuSlN7ONUdQRXFeazxXnVkgE7yQ1QxF1Y1g7KbA81OoysAIpqzQ56mLzfC241mwRyWgiED0tiirbUOxHCsoVzUSgVKFo3CoYLNGo6gZZoI1gI5LDeidyIN2KLSJvEphWxCuUOwPwry1U2XXnZUajWLnJw52zgaiLG+9E3RJKDwW+yfchwuUjo3Gd6+bkCSc0OKJTewBO62oGpKHJBFclzU2CJQ6JREjbZ3IqeVe1XHSMErRz6wQCGGKBuQ6RGS9yCnihzQXuWSA1jhwsY1HBYoII2/JCoL5vXzdULRUaJ3KJFYWlCndKyrkoE3I80DO0Jt57wQm/FbUEbo96iBtQO+VjesBrHYIVnO8VlCoan5vCPzC5r5vqyrbbFxqv8AvLSwOHNb5hc6gnLIoAEYTtUX5poRAG1ZII1HDAL2tbsrdjksHBOPStBGzlivm9fNy5/vUMMEb6wjqCib8IQ52CYBxWSEyiMVy+Qmt6ScKs1pSmidyjjx1sLI1jrBHGrPYisqhfWLHERxXKsqfkLmmp9TvKqLIqaEY0U3CvJEOhDknC/uoXO7yydh5IzvquWa723gs9abVILtqoyneS80ONQqIsDj5VfN1UwhxRqYPzI47SqISnm/ZqGrPYtgkVypn/FXOqZqlFR0lnrt1YryTLv8qkEHaheEU1HkskFzXNbCuK+blj/2F83JyHCp55KiGkqQ3bEBWbwgLEqL9qHCUShijWcdqCNUX17exDyWayrIlC5R5IHkjUVNUXQuaj5NZKB5BMbATyTrGm5TMo4ImrArZWaj2Q9hJUSULk46mKyhVfIOH/dRGCHlU4wFChRUex+1bBhESpjdZiyUKihru7iUcM0OqhXyWeS2a8Wt9ibQuWKIUVQoqhQrlNqNV3cwhhUQslgsbB1fdc0PYfuu1O7sM6idW24Im5A3V8rJ1feoRH5Z0e3zZvUqbGFqaudZ1pwd6was6mVN+MVjVxq8uyHEC/ib1se746gLPPUmqkbN7A05iA7BfW0ftDrD8QTTqotDXBHVkdCivPGod57j5nUzdq3mHveS2e91aqMQaR+i4ZHfWbEWorjtOa72L+K7zui23R3+rbpEbazZ9c5jmFob7N42KkGi9vWH+eBskXIzS0ew9YcCclRunpPJGYhtuVOpHaD1aO/nUD0KO5tvOkd7mqjH0Tv7Tb9tgP6f/Uz62j6u8eyvjZhQNLbai3GonsmdJ0kOtSdEW9tyHcEI3g3EJn1TsPunZa+9ong+pvUpTD9z9vPscWD2cd9wHmUMBcEOrRXW39RrgXckDIN4O2p4lrsUb2m9jtoqFYxxHJDvCU7Bwj54J/Wb0XcW23xoUhcGkZaJd0TvKGplY9r9gFy9kT5BHE1nLotTPonbur5J7ej7YvFb5dRe9qYZBwNR62LTsKcILbjxCOOVZTpHWNCfxd3len/WMx371lTD+9lt2T7t2l0gU+57bncRrJtT2PcAvuGxmbz+aujGg8mNEdU1svaeszIph4jMVNwfc78QXmhYb3naJG1rl/tOaf3t5UjY5tv/AHQwpOi78Qw87/Bfwr2mkWPSWx99uHkmEOG0VZUY95sUZg/FNuI6zdi24cQniCMUa55KmEHuN2bytrHfBblNn2CHeSbH0rgNLZnPYdvZNwNQ6tJ0m87FE4t+Cpx6s+0OqUcXmbIwwcNoQwVIwO+Ka97eBCL6Q/mXS/UUxgn2j0jX842+/R/Gi/fwX2wW1Dr0d41ftH3ag4ASeWo3tPn/AOLKZb+F19cKPABi0yOSGDhNTfq6T3HVHAdFtVJ1ZgH2bTL30lx3N1H3B7nL8jud48FdxZU+8FOvHddt1DMXe5Nwb8k1bXu+KI9ZR7MwpLD94L1g5XprXv4BUbBRDabynXuOJOo2ADzlZt6Q/L4Ky5zbwUMe8NhqeJHwXWo8nfvaYNJxRvpHdY/4q9lrj7rEav8A3DPILa13vHgzbx3m7UwyPhUVRn1R2d1aGmNrUaN/6Sm0TzyKpCKMeZTBxOZrzpCBaH0gIBcO82oYvMKi+jeP0mFStg+42G4uuTcGiAtx+Hg7MO83IpnMZjVDCjF/Gz7Rv4YmrqP9of5T79EdEjOqkGkN6YSWtN01uzuZ+9WbuiOfhFGYK6tJm39tQ7L5Cdi6887LiAdHozma2YkzyC6r/Z/ZHBt55I4uMnzqd9W3HfuQwyCOGJKb9Wzq79/hIuORVPePb/dMIcNosm4Jv1bMN5tv+kbv6wVGZ2jNZM6NTunpCA7MVO6NHt28E0QBgFSOjdmh0KPZt4+GUTtHdkqajj7zUKVvPorTb+paekdjb11KPZt1LSWkYEImSbya/SaRtxuoyqMF/AaITAKMbrynEk7T4fH8yGtLgy9xGX2Ce3Rc3+9AaAcZ0Rl9gGiXOuCpnk0m4pp06L3t8XpzFGATemMkbmohsnIjRKo3Oo/ehTt8lIdoGJFWlGjIY0bV83KJNFRucBvTnHTN8qmvcBHEI4sMeVjS0WsF6diwwm9Z5gKlpSXcdFejUk/dcqRpY7YbYOi1vWKPccR5eDUY4nYj9LTeZVGBRj9RR9IfyXvqdg/pNWTukERLSNFw3I6PBei0Ia15guQw0rB6tJ0ShhSCCmmHNvBVI8vO8pjpb7JwKpaAj8Q+BVHTFu43r1nrIxuqfA9Z1W51aI9ZS9J5zRwpbl7YDvBqK6mpRpUjtivJPMlUjei7+3jYaYc28HgnO9XSFmC/iP7VS+kfBq9HZ62kyOKdeXXnnZpnaLmmGu2wv4j+1UnpBjyTQKV/6kz6JuxqpKU0HpDbpBjSX8RM/dXpFLpNbkeiEyngNENA6QVJTS1pmIReC5twh16o6c9EzghgyG+C/eHxR3RwTLnNvCDdCev/ANVTU8RQtvJPeVGSG0fRaRuRpXn8xRv42mDo952xUWFCL+K9a/8AUU5xPE2GvcODinvc7iSU1xbwJTnuPEmoUjh+bwdrtD0ijEO3r1Ol+Ffw716rR4lek0VHT6V5jpFqDGg/gXo40G5utuoxSgiC0p1E1h2Fq9EZ+aIATjJN5O3xKjcWO2hODaRCiaOadSaI2N6P/E4v0fV6N2jM6VyYfWNfIuuILbyD7itAy3EbJ/dMaTH/AL+6ZpOo9GjJdHttaUWOh04C/oi/yQo3RGlMd0Zr1Z0jED8WCDD0Z0t2jitA6IvmPm5eqd0rm3YlerdeCRdk3FFhBIkcCfgnCC25wO0XHxV+lNJoQQJ6vkiD6sh8m7Sl8Xj9ITtOkabnNdEOa0QPwluUJjT6t8TR6ADTDf7SHTgofomioqMXf7eiffCh8MfSOFzeq8Qhp/QtpRh3qSVouL6PR9mOi5zv8oNf0xSh2H+pgnOEs0Xesu0ab1Y6DE0P0X0rKVwOWiZu5o6Wkx1OcB/qtgLRdpsYGzdH1jnn3OTQQ17nOv8AvGf5wf/aAAgBAQMBHhDOMYCEjONrebqsZDughktu954y/E32LNIxsss/y20tmLk4moJjWtNWE5jU6ncw3OYrfzu3DCFuqzyd4Iz8JPmTpUk/wGuwuomZBMxbZgIyf13Lk4dZla5AeLWaU41mfVzdJ6gcDvLysttvCwzaWf0yf32P7TT32njqP7X6IZOPXVv+IopbMI44tbjMPsCyzXLFAsy3THDdty9/nxj6DkJwp99bffz8Mrx1HXc3Gh6nZaM1RCw/L+8iJ2xTfEycYD4sQlG+ZNOFtll42WXI+Ql9vmRsF36lGP6cUB8dy22BH1eMlvnzJ/HChJxEY1jxt7LT0k3by/kJzvRJ392eQSemqIPThfnhwZs+UN1Pr+Ys+9ndJHMi+/JT1jeaHdX8C8I833nJu1xB42jHnq3ZZed3ntSaidhkt+9vo8RPWsmFzEh9RMHlYdiiD0Si8Nie01hwHc0CiL5chAIgcLeEu58KU9hwfVQrq3fBt0RaxfOIz9Eq9kCi+c9svxy2sOfyfEv4lnDyy3ht/wBS/ug4wID8F4nBl6lfZDSS/krZuwfewI4ML8CZ0GbvMJ18WOVjwbJZZBxudihBLl/1lZ8DqeCeryGNv5C++iXe7HA/G7K+iiOOX5yNs5G+kIA+GEHKWWQZZdOPh49TsXBFNdZ6DnSsehyx/P5sUfMhfaVLhTWbV3xJHbyReePCJL3ssk5DpB9/GxPztkmOp2z8SFHjHmTqTPhEasQvqSHwNOqwuI1hl9oRPWFskksss4yUpo8oCBbKzWFS8l5F2RU7yMAXg34PExiVeqD+rP8AexXE6WnLyC9iX02EIF/ALxFkZIRT8Dzv+ZcJyjCB7NrdrOr4WMnNyUu2hM2yyzhlkwc37eCTYxNBuR+Zuy8R5+ZH1aZQ1IMz6lRwsR4HhU70+Uzw/ZrX7iJnkZp6SA+4TqY7o9j+5zrEsmJpt89ycLX0pg8L4thBBwO9D7tlubDO3+TPFH3/ADJnwHbtmOp1MFpNscNMK6fsnyhM0z6Dg1IEoYM1wuW35oL9QIn/AAXevAdvxxWaDtsDiwPkj+tKiZTgkMZDOBKtj4OLkYzdekLfC9aH2c5y3T8EmvvZnzdE6RKjeBihyOPmcHcT5pvCNSqGih/wli3xQ6MnfAwg/m/Qj/IUYG8n/FtTXAC5Ox7oXq3TK2N+GHne4AyUtPqT6mb8eexySN4J+UDh8WO+NtmPUa5OG0/FY/mt5CBQBn4DNPKeBiYOvndXplTBtSt8ghQerb7grzeCAm8Mken5v48/yAP3O3Y6KZjMhQCb7LbElmF40Ca+ZDovZcLPYk0PfMHJ1ScTMBiF7vBF7RtM4Y4Y6/sh+8lPBSFc+JrT9SInuPZfGP0l9FbXlGvvkBggj4930ReXcEwn3MwyDxN2Yxn3wBLfzR/hObz3yUxrsPV5yZbGv8rS6l68xbUOkH1h6hPOzzD/AOnBN9kiyFSGdyJ7JYXUXe0sjNBDtnKQ1fiQ/JYhpdv7tarnN2WSHXzDrxlPmj1CIv8A0VimQn6nxsvvn7fq/bBI1EflswmKdp+e/izmzwmLqYXm+XnhCsVcAQSX5tuE8XMNX2h68v8AEs2EiAz9Jn/MobmHI4F2ZFxMPc/wbsPAhOiD7icOAk5sD93cxgjdkXdfonLNjJfqJnuziwldBh2ibK/uR/jJcpx+BdiG7IeoHaqcHkXRrJkQccgz9lZa3+2X9xeZcKMDDv64/wC4JtvC/IsGA3jzmyXi82x7Kj2jOF1DAEv22WSw/bI5WcNrvYZHIbaHnveP9yVk/NE/gJbbkvIsMfMMtwK37wnWfOAT0hZSj9x56Fse0zXTON+YOvKz/gO+pGjAnpZBwtieApZeij2NrHG2MR3BHU2SZOpt7HgQN1XgzLHmf8kSIDDYLzjapWNFl3456Yz/AICbDzWn3dUfmWy8oH/jF1/gu7+FnQmhEHZs760W4XD9MkMUPUAgEY2N+2dcMIEtsiclJtrX7sJZGJ2+AuLreQfgltkllj/6BEkLNLqOLq/OcsoPqrb816zN3waYgog53x+12T9n2t/czSv8BBv0IIKGqhdFMrXUnRUeBWlrECRfmD7raJ+bEN9VER4XziV74Wr1nWCxe0b4YcXjSyb6LjgsQjf1GjG9nsnpjEf1i9dsKH+DYA9yGFXELEZxfmwnz1DtitbvJn0awh6hXgzuotGZlzA9w2GhHQx/U7qdRvuWSDw5iWH/AMj3RZlZ7C6b3BGxU+stOeUl/F1vtPJP0cmhr3Hy48DbVGBMwURPUgmme/8AIBkcCD1xab2vuke7QbOfcQ+RJ96L8sZ+wt5A8OOD9ChZHLkc/wAOnsNum2fjq4/hW/5Q4b31kl4lnB1llsxr0+XvwOuftpAL0s7/AKhAlLfCXREkD8JsvzfGaB+yQzkA4x4BdjRxcXs+mxeECQD7jx15oZg+wOOz6k5W4x5CelkX1gSpS/Bhn4LxHA/ForAu+qg5A4VwwPia3m+QcQjF4BVcZXVfs48+lpCXgcLYkx/hxQNkUhPPdh9ZDv0Zc+yYT8vq6Mupz1xPoi+aR6ux1PLMKG1zbpZsjw5UFkndnHP6EvZkb/mvxGbeM8dS/BYF0LIoBvktylJIH7fXAPi0gYAdyEc3aTj+YvwpdXUyPt/C2P7OGj4VPuAywQL48w/FmX9QB9xjD+bH6seHeftKP44aWDgkMxPUyiCPKAKG/SWeDichHWPrY8HCHb4hXRdwj9Zw+d1fhRsRjmwY/M/GYtHdj8WQAOFHxHAwCTyb5LpnsHd0hbSv0zPhegydPwmxIPxaU9oe1DGV0ICbvmHPa7ulnasd/uHr7Wf+I/w7+ai8RHITqTALMCSWWxLiER2AkQWC2LB+oLEcHhK8X5mP47owuj0R8T3DlkfqEStrD5ZlQVrdmIrYt2T38R9/iAn5nH9Rs/UUQG+600Sxi9+FpC1vH7QBf0Wv1fhoD5h1feCA4a/J49AieDRtlls+HEeO8LKKW2xqbdl2ztLrbqbrQe3pT9ZIe2wM9TqRAfUnuXf6J+DIQNDpMmHTqB6vc4AW0ddR/tg64z6Gz9KIY6EnyTe5qXMIiU/VkTS0OvuxnscT1SvXHrHFstlFxSwTwjjTOTpDts8PG623l/NZT8YVLgYyU3j3WydXfAB7xmfF+02W/nYG23iRHrjgQGRZgT4WEKj9CIZDQTpNjI3yw0HgaBweymg2fMv3WyFtnOEKalsBkdtqQ6SLF6TQmkRdtyccnrOEWsH7KP8AEvk+bIsh8/T82SHv+rM6GSCBHBnV+EtCO4kcZDMOJn9QyQgg22/pkwPVt+oPyZz+UA+czhvkQks4XZBiZOuANpc4do4na0TFJ89xfpbQgRRazD/iIysbCe7EPwzEc+JjD9Gzaz8WnkAzy3qZYzZXePuDJGJZwwzqyjsKn444XM8wB6miJWjP6rsFAyEkkST6h/d8W5/BOUyWW+OV4NJzmIQJ19MMgT8W8K78hgcRrDLK7HF5p3fuWAWXmPHxnN7k/gIx8pZ/B9mwL0szcJ9oybqBVj2Gyg2THCf6jp9oDGfnJ+n5gq3v54m4lF0dwXtIEYvpky4j8rfYl37jHcNpQjj87okv3thwTbAJT8axx2RPa2XbuiPd6R1nFuSsLtm/+OMGdFWwEa2U10I1xL9kIJNs7n5yPR64ui0eBP8AfZjgvevTJs5ZfKjSmtIX6aTf2huzTeMLfqZ9JOX7JqIpr5kRIQkkg5wXWbwcAgfHD9387EnJoCA9Q+DsmdPEy/Fp811+pfrZiWvzkzsjPSH5m3xUOib9wL8D97fCHyj+qP8ASeD/APk78w9huzy7weS9CDZdGWyFwGnNXut8hB81tHsugzAI3wL7C/BzjE5T+HUAgngBczAziCBImTAjwjP1GjyNvv8A2Tk67RC/Gy4q9WNn6sfWxPp7OgDNzbMfjwjXZ+fqZiOwzEw/CLZ0j43e6r+0r4F4vaJ07efV3MnykZDVZ+kGtY/dC3w6zZSSwLLBLWkun4ikmlQ8uDqE5K7Zbs+718s+16kQAwP4jN2b/lHsU2iph8C2f/OaJfg3eZ+FiL02MTppeR+3Uhy/OpkvS+aATaIGPWJo13JGRIPzQnhuXQez2gD4PmGcHQ+D/mV72+6/E2Pfia77kj0WDHx5/gIzOekBs6gxR4g+kGwnWkoBINqWpwAy5faM2JeyF2bfKTBk6jc2+INl5eLFYp83hVJ+f8T0eY/gu0KPKX8XoL9c0OgOPSE1H3ut4wQhKfHZXOOy2IBXnkme9YyK9+F9tWPJ1AReWXc9pfJ8zEXLOHGFk4gwWHnq87skJ811LE8l+kUOnUbjGzZf4lPN+MRwe7S4SeE8QyQ9fOXiHhz8AX1a7UOCCr4e6fUfxeGZHR3B++IDwBOMMzz7MG9Yje0vlFg230zsb8h/d8p2/giAPmYl7zxX44XvpAfHH8EtnGH1Igtf1YY4gzzP+oseoCIxH79y2+C2iuFkeKZbbJnCcOpsyyYxnfuwYmPKPz0kPSPSvrBug8yw1fjHnO5D49yH2XmfEAP0nPKf2l0fEg5ZePqXKI54lH6SM4gKx7Q/Ayd6YvqD2GoqR+uA4xdQSX7NtmTfezwlFnB6khyD88DnXmHZD8ZAfxM8PXKySyZbIfmMvik5CEy9V8QJIOrZRtEJu47gnldvv2WVCBm/xKD+Lv8AojjQMeepfai254mQSYqS9d3YMsvlaHyep9CidEvJCeIeIBDu6JZIZPr3B+8htSBmD7k2RSzk+U32gZmYRySSyyy8JdQidHjgPa8eoDMP5cN50XlZNnpkLGDfol8LUZ6up2u5JDiPu8GrC/cQ2QQQsl8qTM82B7z6gSH4OAjBJZF4pskPqGpn8IEAYM0L5gICTU9MY6r6liiW3eCXkK4SG+jEKddXW8074GH7we/eQMB+rLJj7Mv0l7/1Nr3Y/RIiwg8/+H9EgwxG4M4XLZU8xwRJ+M4RfzQMtk/Oy+3kX8V0e8+JfgK++S4u1/MymXRPms8WCyazuSVE4iCckknhxDpL+y6PkXmOGBdz9poFO0SgdjwXwlccN3/fM/2bNj8zRqHT88cAH+BedNQ70h/8PAxEy8LuPf8AhDX4SoaQOXkhb7v1gnwTql86luO88qJgn3LI+k/6h+xfUqYO/wD8l1MDC2PvvgoSR1tI/wATBJavHIw+ib0vhK4JH4218OCAqHixJL3l8mS0y3HxR/4yp51Tu7LlHZYfMh2epFe4tGtQzgYZZwAx0jB8/cZCT9we7zXzHSv/AEXZLh8G8wTDwGQF4D+BN8+Gf8bcofJ8eV4Fi2/J3YD/ANZeo295eljnZh8fEsM+JmZJ6mT3Dd6aIoCn3CIIh4beHiXrkHkUITYJeC5ya+FhPhFwpPo9sHJ+JfjJa1f2wmHwJ/pQIbZbY+KiD8MPn9zo/XEHZ8b2MCWYgeX4Lrf230sdIOyW/HWveQvINHwW9PdQjd/EUy+4Hf0hnxLfAAnrxW2eIi7OEucAt8DQ9IifqD8mbOdQK9eZKGL8JHTT4Y8D/geTvmJ6+I+vTuJ++y/Dkuvff9QTw/1gZ8TMvIQh+r+QkJ5pCTT/AEch5sj69cZz1aJHv9yLXuCx9ITX+bxdh1N587ehEbIsAfQKcfpfM+t85msgH5Gel/yknsD8l2E1H+KF5T3Ye2Bhl/fBk3k6mm7oTrIh87H4E5XmQdWnPQ2fudTQB8nUq/p4p4UfImCzxL9eYdftLzt9SKp8/wDJf7XuJHXqCf76nYz4v+1R/lfkEi31JmC3F+46JPD5vtt+rsjCARvxB+lj712iXxQ6U9waeof0sjAtF7cawK9W/pdZ+v7gzqd/aVGyhSb7+Xu5j8EJ5Nz3U/lCDyWXZdmQpmbEQg1Wv3RP3j+kevl2bu7Edi6BOzuDMPY4r9L+EgzCPDIh9Q/nwI3v+5Dxvj+4a33hCe3rX+L9AQ8dq8F/pHLsq9LOF5H7g30yXSDfwLH4X7svNoBexN/RB3+c6M8ndjv8XbsmAuPsZ/U88nv5sr8/0vXJt7dd/mBHvYWeCaHn1M7QHlB1Dp+kFP1I5LyTDp4EkPzOzyT5BisXWIfl97F+YfBT6XMfy2F+oP8A7jiB5TeBmmM/N5r5j6jgt/YQH+790g/RGfzBfTHd1mvcAfbP7gD36JhjfMr9Xj6vRNulUO7WyYU+t4t38TggTgD5DAl7rcBZJ31lgu/FnywReMiPnTymjvZ/wrLb4fKBdntEMff3CUClB1Nfv+nxP9iGdMh2zqMs8wjZLdYTP9m/gJar/WSme7/b44hn5fMia8fzl/19gDpyDEyX7RCfqL7Mvf7Lj4Jn5pGXL+h/cgfUftH4g7L1fhmPDxHr0v7nH2I3898GtoB94f3JlPYg/wBe4AN9zIvbbYKA82Nu+/4s8fpHfbxRqWGPmAKZF4oXd+7Dep4G34rdl1QAf9bY+LDdC5P3ahCH9znUmHjiGbvwL49JGnjEkz3j7jf+uxsiPqLrGFTXxOzT8SS7QD4Xq8k9w7+UQHftG/B3HfQgD9JwA/mqJ/H9z+e/pLqeHUH2DeJCnbj4n/zHe6V4QAIhHzs4ZoOjfBD7tik87vAH9EfEf40H8J5+oN5jdr0wZ+V874PzkLoDsST9yP8AbLykiv3O4s8yQcYhCHqGdSZGP4Qh/UnVofHMfBB5+53nr/q7I9SdTTVZXyRJ/YuifV4n1NHs37gvgPF6lr+0n/CBnr5nQX14hjoehpe79cmz+supIPldv1F92BtZP1h+0D11a7zbuH3YJ1H+7XyhLsB+JeAgbhP0U630gEwvFfEpfEZOvZLzD/udnu8YOL/jwPhK2DMNMiVkgv322/cZ+F6jqAn4vsJT4YHj/wDrKgA6XxY/1J3v1d0Xa3z9nefF0PxHj9EfxI+zCfgrd4VW1ePF6K6vjLH2yS/c6hPrbclsPXxMfKT6L8Av4RP+qWUOvjxN74/QUfB8RPoE4+fm8MioXdGfytifO8oTfJMv+JwylOIer0g+YOFLz/oWH1trbv3E/diF9bsun/mkTlE6QW3vuXv6Jx/JK+vUvX2tvj1svr7ha/GS/wBwuCMDhy/AjPLrJHruV+NioGzPXme/qd+etvb3Jud+JQ+onG+OH+kNk8+B+kba6fdq+g3R+erSjfxhv4E6G9Zm2fgt/q11e8YeEmmkjufmWcwH3J9rP6T+syw7J8KZIHfUM+9s362GfKPKBfcMkO/d8/dj2g+0i6/rI9ZxBHg6gX2moJPpB+Tej1s7De9hfjLIqimWjzE7Ov3k5+4r9wPzwHg2Pv7QnR7f8TFdcG1vUHs2aYflwAdpPEB9xE2f8rJO2ErspGEpshvnFR+WCDnySja4EwPyT/SJCbfkbEe4L9Qf3Yf3KRQMkhbOpfhMP2lWDMe/+Y9ZkBHX1KdQEEl9ouzvxPhMSh8Gzp3hPd9Rjz1tgyUmx+MSh56gjv8AlC7ST95LtvxOlO92AngIwPhA1/MsEm3pJET7mnneWQD2v7uVY4MeXcQ9kn14Pru0PzkZfmVvjZMSrMQ5nmID8bCt/LZ19SfqiN/lCgsIbw52AWNB372w6n4NiybLOQySn1HXyIhnuS38eIuNg7A/BHQPE6mE92xC42Z6WPcjD7gGMIhNh5h2BsQFu2pVj6ZCCGQMgSvUfKLt/F/DJHtmwzx3LRe/V32XSD36yX13t5/VjXteAzHkhe0vzOHtC9SPn0QR/N+VB+YP1h+lmbx66m9+ViL4bEQG+Ml/qNPwglj46nf7szr5m71Ib9lp56QOpDsgSPCHotjYEHubcLIWxlDdkg7h4P8A7cofX6oSXWEl4kGUHshlPYgfxAQOfMOfeSr9bAEr46yF3AH6ukifLMXunwkjNu/Hix9Mk/N49WSfecQL+rq6Wd3vZJJP1Rv7ywNn5vTu6PaT8ZFCki/36sfEy3wS4gdtvX4npPmPbA6hj2TTgsv1YMMh7u8r/V187r1M/wAAJXJ3DEMvTyGAPF5kCX8YT6h+yE+sg+/csNJ838YC0LRdDPX97AB8dSeJsdIhkjA+8CL59ZdzvuS76tMECbvew37JD8T76NtBB6ywh7G/ObKPMp3+boZIS8H3Mg7kO/UprHhAnGPfAtSIvpO4HtB/+kN3L5f22JFtl/uW8Op/6MYoajd4bEflOfuNsfbfyeCJ453Qb87DfMn8I+CYGfgm37bRf8HHCXV/FhvEInV+VD+kJvlCnxa/dgVn8S749QPB4kv6kZwid+ofrwWWKtg6syKRCTCLZorJ6i1g4LfqUo7dT/64utr+V/8AdJWkQ/UuNFJ2C2DKyfMct/ds8xN+L/8AQb6xjrpCXp/o+x/jY/nZchGA96vV5v6Sehl+2D+NnQIzj2SDxmwvrGgg2+fqF/FnPXZD4jM5+9hEK/ek6Z6yRwRDz7gwHX5s9xCHBvUGTsLtCPiAOGLJNovz+apQxxS1JevzH0Ha/lfA5/b2Ep4VHxecicB6FYJvuRo/C+GP+MycOYBi+cUgT3sR+WwKyCFshB9bEP5g58y/pGfju14d2P0jJCT1cmnnqXHtxfaGWDIdvH0TD0hJHcr9FnU8F5bxDJLS3tPZeKYT+pbw8q0J4A0/ByYIg27s7en+IGHYhwvRkIMxwektmCJg4qEH5BvlWQv2v7Jf/wBAdj0zOeXlfg+u55loEEPuf0hf2QM193BgCm4TqH38WA+Ys8ZwGbyep0PeEr+Nl/DJQgpb9Q597an3shkM/EDO8srsMNrZ+oHJgiX+FhsGQQcHnG2Gt4f+QzCO1X9wvNa3TXlve32ZFkHhEYhCbo8Ws6Yo17kSHxBeuT+EufcSzPiRDVvU/g9YlEAZ8EKbP1nEffva/FKdyKX8mEH9eAl/V/AmcHjuzkb4tfi/TsN+UBth931kh/UQT5vCRngGcFyW3xxQXgYbJZBByO2GED+CDqWFl9I0Qbbt44mBg05A3nUOyf2VMpwTDE+/gD3aWIEd6l73EHTPn/paZ2JUufe3S79fVpe6j+B1d+k2017n9pQ+ZOX5Za/NoddbKPvbc69WjvxkFNe9tMJ/WV+YDfi2zZEMQssssIM2XIYgzgEJpyVPZHUfmYlk/fGgBqr9li2EyikvEDwfA1oaTj5v4HUPjG/Foosvnx9LxOt/P4eBEfInHyndrZP4hZOZ/wBf5CeuzWn6pgJnqwbY/EB9LyF1m+ID7hH2kcgZ1ZSn1feQi91wwWwpLJJHKPEkIcp7YfOsYv8AVgd2bhb8Vp7cR0PImaMIZNtuF4kj/RkEdI8zyJgWj8+uqSis7n4Zv5JuQ5+4x9zMkTDNPzG+CXe5Idk7n/KPvmQAe+L9sj8QSiPOYvlCA9WQN7mSwwy2R75xKSEGwy8OLaEjd6f9NwRrghD/ADtn9XSDLJ2ben/sg9erEtEqWpbDB5codP3SpxYQLD7mXf78ekENIPxl9vmcfa3sHLL82vnxZ1+7RC+bqffG422n4je/Mkw2yS8S8DMGIPiGyRLgNvPK/wBCHgHUavmo/wDXWGIYdnuSIJtjD/kZaKL/AIylOndqRhpWKBGYDwEVjXcK6G/2jyWUfcNgOxJXuSXdtveR1+cmHSXCt/zPzsR7+cTTjebZhJJkGHM8Agye7a6vQpnwHryRP0eMiZEmwl5Fr+F4wSPeCY/PMZR7qPKt+0E/qHhgLXSLfa2wJjO88NSP/wC5xX40/scRf5yQyYjn6tJqLTd0hjU2E9kcZL1JkYpiRg4NlkvIcinC6Zo4AWV1yjcf2kNeTphSKDZ4xBrfiX+Ell4yB0JDCwQHCYCOkHewGMxXN1sq3lf6An0Wnb9dg2dR5QjhIxhWtZ1M9Y8ERCYIjO7Mt2ESyXTg8XNkby9f1bcEfyrV1PIPr0y00/swz464BSyv4zPlufLk73daULgRJLOy61rj8kZvC6P09/xpOFWSEH6sLyT88EggEfVs6Y7lcrwvEP8ADESSycBPB1hyJ6izgWIQ/wCJUeP3ffgbb8rRSSOLrNNu4v8A3AmOcMr6Qf0QqcNbBHo/McAGWr6hiCfwdlELF8sH/KRrPTEAJiZhGsdxw55BbYWy4hhl4DnZxwwSmpkS5LvARw/9nHIOSFtttsrf/bDPPR2ByWWd1vTz7Ew2EAPKdo/u+gPhD+DtL5uP3QC8Dm7XxdYP0Qm9Y/Qvlwf9kvOS8MCeHZbJsbnfFcgW8DDx44ENhLwBJBJLduBeug8HVij9G7cmGJSElYw9YeX4s6JYcvUsXlf+O4g+y/TvjbIXBIMAXkK0zU0D5P7l1vwQXJchg4eFhnDbCaQI4hkIRiHnZYeAhwbwEfDwFk7jbcX+xwAP+ZjV0N6PwvQPqJ0KIyF04GVsu87WJM0wfsMBnD2ixqv46xwKA6aiAISzyPDbYZQcMmJBKeOTyI2BJZzDwKMcBnjWGOARSjeMaA9WUMlyOBcNls4QzgeE4Gy2HjZTlkUYZsgmsCEkYJ4HJ3kOciuwQxAIdiXgwiFGOzAIiXgZSxLMxIEzJEGcGw7LkUi3gBhtk2xyWycBiMZciFKsQhya2SQ2SbxLLyEpxPZcjUYiM0yy2nkshll4LsRBOpMjkMyRSzOKx3HJg2xliDsxJw8JCHAR7kjgE5bYYbvDLLZxgafCY4MkOQnDAMhNkdSlxwskknUzqSJYYcl4qWGX+B4GEvAZwLDwDbLOMyeFPBIa42dsss+rLqIYin8DIltlEVrK1lhlkhyKOwTM4q3gOCJZNlyWGeBzjIgTMlpMSEIYdlDnFs4Wc31h+eADynUsaFUD7/yaqHIKxmJlMKOzEl/wCTtduHTl4hlwScATGrOBsJgXbmEIIIclEs4kEZIff2au0g8wzNTH/cVKD6hvuv4VSCVO/P8A3DkEgYoL5b2DtPkPPEDYSdVxzeag/wDjxNiP4BxFgxWIQF5RhUHvh4vTz7+bOGpOcyZvA4WYcgbIIJg5M2EH+BTLDxzY2/8AJBx5W/8AAgvf5f2/wzAmV2fJI/6h3iYEOeUBbx7P/cNJb17Buy+4Ep+Ta7BZP9RzTE6HY9opRw/QzwbkXwUT6VwN0mDFauQSWTDqDBtnApZF3Z8Cct4SHY8WUHEGWQ3jas6e0/5N+JeTEHA1qJ9jgPcNfIXFErV2pSBLk+D2qTMH/Do43H37ZibFI/7sn4kQSazpA4SbA+MOwnXkHg4iCMxZct22yZSwS3ZYCSzgeNwzFZBw+Fs4Bs6gjOfn8SAiHE09l802xCCg8FtA8qqZP7+Jfc/mYBEUflDEX9prU2sY5S/8xrDMwt/VOOJDP6ihf2eqT1f1lKw/m2JJti8S8G2V4m2WHhYmwSyOQHYIeRCOAJ8eMFaseX3RI/8AK/6672AieFAR0vlIGUf43nQZpIUfRJ1HtbxEYs5ZZxU4bYbZxCSU1Y4IbECTIlwIYcl2Z4AZbxkQMllh4S1gQxB/Lg8pUfujiJkN1tm2ZiBGWfAsssMvAjbEonBKdTJBGOSww7PDBEPISQ4IORxnB3JGdwLMSTMcASTLkNsZILImcUbcht5csoxdMx4CGI4NglzjLIJLYIJYNshyIvLWazP8AeRs8Alv+AwOFsMEJJ4hDklkMxjgWUzBmCZi8B/wSJxnGS5bKWGHgiG2TeDbDw8kkmdrTiu8vAMQ2ylww7BZLMQdng26z2XJbMcxu0w2eBONk3gZYgsjqLYYeDBvATC5M5mYg8xWtYMLGS5LwJhhiY8DKWWCw5JHLspDwvAtvDBt04BbEsMsMMZIIhwGzDkOBIO9J0yGnqefyEGg/f8AmeKh6qp/OBJ5UcKTgOhxVh66TQ/0Yl/9xFH2P/JLHRY0/ZEnwJvjn0HAPMuW7Zys4ILtPA2Q2CWWIR4Gw5btsvAzwWIjd0kg5ENkghCyGWO2BX9i26ysib4wiBEKV9ajW2mCGO44rZ/Qxfj/AHhgRwufP4QY7srvKv8ACPCVkz4ZPHJl0GQMmSbBMdymLbCcmbwKd8POdSbyJwnJLLYLDg9yWSyhlOGQyl4YcDmS8o8CSRQmEC2JMlt4DkssvAm3AZBDkO/5BXhIJjBEcCEuAycMgzhm2SxDwlkkyQk2NspZ4DBssMpgzjonU55KxEtkEGQw8SmEUPI8HlscFsPFZjgeLBJEHDw2WTzM8Ag4HLZS5DO3gieDgbZy8HEbb//aAAgBAQIfPxDxqVC3vsBsUNX+R9gCFH9bG8VAeP4/yHrv6H5/kCP6DoUfzNjxKFP2BP8AMYP+fL+6PsCB5YeKI1MLRmtwrePG5IHxovGw6882o4JPhk63uSlqQeJT2D3IeSHhU289gR5IPC5Gpgi+xedV5PBx9g4+xc2EHxYhC2DxkHsI31FSoPh09hhnYHhqdTGqlYDw1DXQVIsipA8NSLM/0jOP+abNSYXXi8i+FyrHYQVzsqFHmQPisyUysAQviCb5RKZpCi9ATXb9TH+cJ//Z"
    ]
}