{
    "id": 25,
    "title": "الفصل الأول 🌹",
    "chapters": [
        {
            "name": "مقدمة",
            "content": [
                "في منزل متوسط في حي لا هو بالشعبي ولا هو بالراقي تجلس فتاه تدعي دنيا تبلغ من العمر ٢٤ عام في منزل أهلها وحولها الكثير من الجيران تتلقى مواساتهم في وفاة جدتها تلك المرأه المحبه التي قامت بتربيتها بعد وفاة والدتها ووالدها وهي بعمر العاشرة بعد ان وافاتهم المنية أثر حادث أليم وعاشت مع جدتها حتى تزوجت فور انتهاءها من دراستها الجامعية بزميل لها في الجامعة كانت بينهم قصة حب",
                "تجلس بجوارها فتاه تماثلها في العمر هادئة تدعي رحيق كانت حامل بشهرها الثامن",
                "- يا دنيا مش كده حبيبتي اطلبي لها الرحمة ياقلبي",
                "- الله يرحمها ويسكنها الجنه يارب كانت هي اللي فاضلة لي يا رحيق ماكانش ليا حد غيرها كانت كل دنيتي",
                "- ياحبيبتي جوزك معاكي ربنا يحفظة لك وبكره ربنا يرزقك بالاولاد اللي ينوروا حياتك",
                "- يارب يارحيق يارب المهم طمنيني عليكي انتي عاملة ايه",
                "- الحمدلله يا دنيا بس الحمل تعبني قوي ربنا يهون الايام الباقية",
                "- يارب ان شاء الله حبيبتي انتي في الكام",
                "- في أول الثامن",
                "- ربنا يقومك بالسلامة ياقلبي يالا قومي روحي بقى كفاية عليكي قعدة كده انتي محتاجة ترتاحي واديكي معايا بقى لك اسبوع قومي يالا يا رحيق وانا ياسر ح يجي ياخدني النهاردة ارجع معاه وح ابقى معاكي بالتليفون ماشي",
                "- ماشي حبيبتي بس خليني معاكي لغاية ماجوزك يجي والناس تمشي",
                "- اسمعي الكلام وامشي انتي شكلك تعبان ومحتاجة ترتاحي واهو طنط هناء معايا",
                "- ماشي يا دنيا بس ابقى طمنيني عليكي بالتليفون دائما",
                "- حاضر حبيبتي وانتي كمان طمنيني عليكي دائما",
                "- حاضر ياقلبي سلام عليكم انا",
                "- وعليكم السلام حبيبتي",
                "انصرفت رحيق الي شقتها الموجودة أمام شقة جدة دنيا وظلت دنيا جالسة مع هناء تلك الجارة الكبيرة في السن حتى انصراف اخر السيدات وتبقت هناء فقط مع دنيا حتى حضور زوجها",
                "حضر ياسر وقام بتحية هناء وبعدها اخذ زوجته وانصرفوا عائدين الي منزلهم دون التحدث باي كلمة وشعرت دنيا ان به شيئاً فنظرت له بحنان",
                "- مالك يا ياسر فيك ايه حبيبي",
                "- مافيش يا دنيا",
                "- ح تضحك عليا حبيبي كنت فين النهارده اتأخرت عليا ليه",
                "نظر لها بتوتر",
                "- كنت عند امي وابويا يا دنيا",
                "ابتسمت بحزن وهي تنظر له",
                "- عرفت ايه اللي مضايقك طبعا موضوع الخلفة مش كده سبحان الله حتى في الوقت ده دي حتى ماكلفتش نفسها تيجي تعزيني عموما كتر خيرها وبعدين ما انا قلت لك يا ياسر تعال نروح لدكتور وانت رفضت",
                "- خلاص يا دنيا ماشي خلينا نروح لدكتور ونشوف في ايه",
                "- ماشي حبيبي ابقى قولي بس قبلها علشان استعد",
                "- اعملي حسابك نروح بكره",
                "نظرت له باستغراب وذهول",
                "- يااااااه ليه مستعجل كده ما انا ياما اتحايلت عليك قبل كده وكنت يتأجل شوية وترفض شوية",
                "نظر لها ياسر وتحدث بغضب",
                "- خلاص بقى خلصنا بكره وخلاص",
                "- ماشي يا ياسر حاضر تحت امرك",
                "صمتت دنيا بحزن حتى وصلوا الي منزلهم وصعدت للأعلى متجهة الي غرفتهم وقامت بتبديل ملابسها ودخلت الي الفراش وبعد قليل دخل ياسر فنظر لها ووجدها نائمة متخذه وضع الجنين ودموعها تغرق وجهها في صمت فاستغفر ربه واتجه لها وجلس بجوارها وهو يضع يده على كتفها",
                "- ماتزعليش مني يا دنيا انا اسف حبيبتي بس زهقت من كتر الزن على وداني",
                "اعتدلت دنيا وجلست تنظر له ودموعها على وجنتيها",
                "- انا اتحايلت عليك كتير يا ياسر لكن انت مامتك معرفش ليه مش طايقاني معرفش ليه عندي احساس انها عايزه تخلص مني مع إني يعلم ربنا بعاملها زي امي وانت عارف وشاهد وبالرغم من كده حتى ماجتش ولا رفعت سماعة التليفون تعزيني اللي عمل كده باباك كلمني وجالي وبعد ده كله جاية تكلم في الموضوع ده وانا جدتي اللي ربتني اتوفت ماكملتش اسبوع",
                "احتضنها ياسر وظل يربت على ظهرها وهو يقبل رأسها ويشعر بتأنيب ضميره على مافعله",
                "- معلش حبيبتي حقك عليا انا، خلاص ولا يهمك نروح وقت ما ترتاحي وتفوقي",
                "- خلاص يا ياسر نروح بكره علشان مامتك وانت ترتاحوا وانا كمان",
                "- حبيبتي خلاص قلنا لما تهدي",
                "- انا هادية الحمدلله بكره لما ترجع من شغلك نبقى ننزل انا تعبانة وح انام تصبح على خير",
                "- وانتي من اهل الخير حبيبتي انا كمان ح اغير هدومي وانام",
                "ابتعد ياسر وهو يشعر بالغضب من نفسه وذهب لتبديل ملابسه وبعدها عاد ونام بجوارها وسحبها الي احضانه وظل يربت عليها وهو يشعر بدموعها على صدره حتى ذهبوا في النوم",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "بعد أن ذهبت رحيق الي شقتها قامت بتغير ملابسها وارتدت قميص بيتي خفيف وانتظرت زوجها بهاء حتى يعود من عمله وبعد قليل وجدت الباب يفتح ويدخل منه زوجها الذي فور ان وجدها أمامه ابتسم لها واقترب منها مقبلاً اياه",
                "- حبيبتي عامله ايه دلوقتي",
                "- الحمدلله يا بهاء ربنا يهون حاسة اني خلاص مش قادرة",
                "- ربنا يهونها عليكي حبيبتي خلاص دنيا مشيت",
                "- اه ياقلبي مشيت مع ياسر صعبانة عليا قوي مابقاش لها حد خلاص",
                "- ليه ياحبيبتي واحنا روحنا فين احنا جيرانها من سنين واكتر عمرها متربيه معانا لو احتاجت حاجة ح تلاقينا جانبها اكيد المهم انتي بلاش تتعبي نفسك ماشي خلي الايام الفاضلة تعدي على خير ياقلبي",
                "- حاضر ياحبيبي ربنا يهون يالا بقى علشان تاكل زمانك جعان قوي نظر لها بهاء بمشاكسة وابتسم",
                "- انا فعلا جعان قوي بس أوامر بقى اعمل ايه يامهوووووووون",
                "ضحكت رحيق بقوة وهي تضع يدها خلف رأسه وتقترب منه بدلال ومناغشة",
                "- معلش بقى يا هيبا اصبر و ربنا يسهل حبيبي",
                "- ماشي ياستي اديني صابر ح اعمل ايه يعني ادامي ياختي وانتي حلوة كده",
                "اخذ الاثنان يضحكان وهما يسيران بجوار بعضهما يحتضن بهاء كتف رحيق حتى ذهبوا الي غرفتهم وقام لتبديل ثيابه ثم ذهبوا لتناول الطعام وبعد أن انتهوا جلس الاثنان اما التلفاز يشاهدونه سويا وبهاء يحتضن رحيق ويسند رأسها على صدره",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "استيقظت دنيا من النوم باكراً وقامت لتحضير الإفطار لزوجها كما حضرت له ملابسه وبعدها ذهبت لإيقاظه",
                "- ياسر قوم يا حبيبي علشان تلحق يالا بطل كسل انا حضرت لك الفطار والهدوم كمان",
                "التفت ياسر لها وهو يفتح عيونه بنعاس شديد وسحبها بين احضانه ولف بها حتى أصبحت تجاوره تماماً",
                "- طيب ابه رايك خلينا شوية ضحكت دنيا وحركت يدها على وجهه برقه",
                "- بطل كسل يا روحي يالا قوم ابتسم لها ياسر",
                "- حاضر ياستي قايم اهو",
                "نهض من النوم ذاهباً الي الحمام ووجد ملابسه موضوعه بطريقة منسقة ومرتبه فالتفت لها والقى إليها قبلة في الهواء واتجه للحمام وقامت دنيا بترتيب الفراش وخرجت حتى تصنع له قهوته التي تعود ان يشربها من يدها بعد الإفطار دائماً",
                "خرج ياسر من الغرفة بعد أن ارتدي ملابسه وذهب الي مائدة الطعام وجلس وبعدها أتت دنيا وجلست معه بعد أن وضعت القهوة بجواره وأخذت تضع له الطعام في طبقه حتى انتهى واحتسي قهوته ووقف يبتسم لها",
                "- عايزة حاجة ياروحي",
                "- لا حبيبي تسلم لي ح استناك علشان نروح للدكتور سوا",
                "- مصممة يعني مش قلنا لما تفوقي شوية",
                "- كده احسن يا ياسر خلينا نشوف في ايه",
                "- ماشي حبيبتي اسيبك بقى سلام عليكم",
                "- وعليكم السلام حبيبي",
                "انصرف ياسر الي عمله فهو كان يعمل مهندس بشركة كبيرة وكان معه بعض من الزملاء الرجال والفتيات وكانت منهم فتاة متزوجة من قبل وانفصلت عن زوجها وكانت معجبة بياسر وحاولت كثيرا ان تتجاذب معه دائما الحديث وكان هو شخص اجتماعي فكان يضحك ويتحدث مع الجميع وشعر ياسر بها فحاول ان يفهمها انه يحب زوجته كثيرا فكانت تبعد احيانا وتقترب احيانا",
                "اما دنيا قامت بعد انصراف زوجها بتنظيف بيتها وترتيبه بشكل رائع وقامت بصنع الطعام الذي يحبه زوجها وبعدها دخلت الي الحمام وأخذت حمامها وتعطرت وارتدت تي، شيرت وشورت قصير وبعد أن انتهت أمسكت اللاب الخاص بها ومارست هوايتها في تصميم بعض الأشياء الخاصة بالديكور وبعد مرور بعض الوقت وجدت زوجها يفتح الباب ويدخل فنهضت واتجهت له فاحتضنها بقوة مقبلاً اياها وهي تنظر له بحب",
                "- حمدلله على السلامه حبيبي",
                "- الله يسلمك ياقلبي ايه الروايح الحلوة دي وآية الحلاوة بتاعتك دي",
                "- ميرسي ياحبيبي انا عملت لك الاكل اللي بتحبه عقبال ماتغير هدومك وتغسل وشك يكون الاكل جاهز",
                "- ماشي حبيبتي ثواني وراجع لك",
                "انصرف ياسر لتبديل ثيابه ودخلت دنيا لتحضير الطعام واخراجه على مائدة الطعام وبعدها حضر زوجها وجلسوا الاثنان يتناولون الطعام وهم يتحدثون عن يومهم وكانت دائما دنيا هي الناصح الأمين له في عمله وبعد أن انتهوا قامت بصنع القهوة المحببه لزوجها وتناولوها سويا وبعدها نظرت له",
                "- يالا نلبس يا ياسر علشان ميعاد الدكتور",
                "- ماشي حبيبتي يالا بينا",
                "ارتدي الاثنان ملابسهم وذهبوا الي عيادة الطبيب الذي قام بالكشف على دنيا وبعدها نظر لهم وهو يبتسم",
                "- طيب لغاية دلوقتي مافيش حاجة ادامي بس مطلوب منكم التحاليل دي والأشعة دي من حضرتك يا مدام واول مايجهزوا هاتوهم وتعالوا ومافيش داعي للقلق كل حاجة بأمر الله رد الاثنان",
                "- ونعم بالله يادكتور ثم اكمل ياسر ح نعمل المطلوب ونيجي لحضرتك",
                "- وانا في انتظاركم ان شاء الله",
                "انصرف الاثنان متجهين الي معمل التحاليل وفور ان دخلوا الي المعمل تذكر ياسر شيئاً فارتبك قليلا وحاول الانصراف ولكن سبق السيف العزل فقد لمحه احد العاملين بالمعمل وتوجه له",
                "- اهلا وسهلا يافندم اتفضلوا",
                "شعرت دنيا بالاستغراب قليلا من ترحابه وكأنه يعلم ياسر ولكن لم تعطي للأمر اهمية وامسكت الروشتات ونظرت للرجل",
                "- اتفضل حضرتك عايزين نعمل التحاليل دي",
                "نظر بها الرجل ثم عاد بنظره لياسر",
                "- يا استاذ ياسر ماحضرتك عملت التحاليل دي لسه من يومين وكانت كويسة جدا عايز تعملها تاني ليه",
                "هنا نزل كلام الرجل كالصاعقة على دنيا ونظرت لزوجها والدموع تترقرق في عيناها وارتبك ياسر ونظر للرجل وتحدث بتوتر",
                "- مش مشكلة نعملهم تاني وحاول التحدث مع دنيا التي نظرت له نظرة جعلته يصمت وبعدها قام الاختصاصي بسحب العينات منهم ثم نظر إلى ياسر وتحدث بعفوية",
                "- استاذ ياسر وديت الست الوالده للدكتور اللي قلت لحضرتك عليه لما جت معاك اول امبارح ولا طنشت",
                "هنا شعر ياسر كأن احد اغرقه بدلو مياه باردة وقبل ان يتحدث وجد دنيا تنظر للطبيب",
                "- من فضلك يادكتور لما تطلع نتيجة التحاليل ياريت تخليهم يبلغوني على رقمي علشان اجي استلمها عن اذنكم ح استني في العربية يا ياسر",
                "وانصرفت سريعا من أمامهم ولم يستطع ياسر ان يفعل شيئا سوا انه رد سريعا على الطبيب وجرى خلفها فوجدها تقف عند السيارة والدموع في عيناها تهدد بالنزول ففتح السيارة ودخلوا وكانت دنيا ملتزمة الصمت تماما وعندما حاول ياسر ان يمسك يدها سحبت يدها بقوة وهي تنظر له والدموع تنهمر من عيونها",
                "- يااااااااه ماكنتش أتصور اني رخيصة كده يا ياسر",
                "- ماتقوليش كده يا حبيبتي",
                "- ماتقولش حبيبتي انت عارف انت عملت ايه انت رفضت نروح للدكتور الفترة اللي فاتت ولما عملت التحاليل واطمنت انك صاغ سليم قلت نروح بقى يعني كل الموضوع انك كنت خايف يطلع منك العيب وطبعا الست الوالدة هي اللي طلبت منك ده يعني لا قدر الله لو كان طلع فيك حاجة كنت ح تفضل ترفض نروح لدكتور صح علشان كده اصريت نروح للدكتور يااااااااااه هو ده الحب يا ياسر",
                "- دنيا حبيبتي والله ما كده والله لوكان طلع عندي حاجة كنت ح اقولك اكيد انا بس تعبت من زن ماما عليا علشان كده عملتهم وهي كانت معايا علشان كانت بتعمل هي كمان تحاليل لها",
                "نظرت له دنيا بابتسامة سخرية",
                "- كانت بتعمل معاك تحاليل فعلا علشان كده دكتور التحاليل كان لسه بيقولك توديها لمين عموما خلاص يا ياسر اللي حصل حصل وطبعا لو طلع عندي حاجة ح تطلب منك تطلقني ماهو مش معقول تكون سليم وتفضل على زمتك واحدة مابتخلفش",
                "- اوعي تقولي كده سامعة اوعي انا مقدرش استغني عنك حبيبتي ولو لا قدر الله في حاجة مش مهم انا لو عايز أطفال عايزهم منك حبيبتي علشان خاطري يا دنيا بلاش تفكري كده وبلاش كلامك ده وحياتي عندك حبيبتي",
                "نظرت له بحزن وهي تبتسم بوجع والتفتت بوجهها الناحية الأخرى وهي تضع رأسها على زجاج النافذة",
                "- تمام يا ياسر خلاص ربنا يعمل اللي فيه الخير ممكن بقى نروح نعمل الأشعة بالمره",
                "- مش مهم حبيبتي مش مهم النهاردة بعدين خليها بعدين التفتت له بالم",
                "- لا بالمره يا ياسر لو سمحت احنا بره طبيعي",
                "- حاضر يا دنيا",
                "ذهب الاثنان وقاموا بعمل الأشعة وانصرفوا بعد أن أبلغهم المختص باستلامها في الغد وطلب ياسر ان يذهبوا ليتناولوا الطعام بالخارج ولكن رفضت دنيا لأنها متالمة من إجراء الأشعة وبالفعل انصرفوا عائدين الي المنزل في صمت",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "في شقة اخرى تجلس الهام والدة ياسر تنظر إلى حسين والده الذي يشاهد الاخبار على التلفاز",
                "- تفتكر خدها وراح بيها للدكتور يا حسين ولا عصلجت ورفضت الهانم نظر لها حسين بانفعال",
                "- انا مش فاهم حطاها في دماغك ليه مش بلعاها ليه عايزة تخربي على ابنك ليه مالك ومالهم سيبيهم يعيشوا حياتهم زي ماهما عايزين انفعلت الهام بشدة",
                "- يعني ايه ح تمشي كلامها عليا انا امه ولازم يسمع كلامي مش كفاية خدته مني",
                "- انتي مريضة اكيد ما كل ابن او بنت مسيرهم يسيبوا أهلهم ويبنوا لنفسهم حياة تانية ولا انتي عايزاه يقعد جانبك",
                "- لا مش كده بس ماعرفش مالها حطه نفسها في برج عاجي وفاكرة نفسها ياما هنا ياما هناك ايش حال مالهاش ام ولا اب ولا عيلة مش كفاية قابلين بيها",
                "هنا نظر لها الاب ونهض من مكانه مقترباً منها بغضب",
                "- حرام عليكي ياشيخه بتعيري البنت ان امها وابوها ميتين امال لو كان محلتهاش حاجة وكان ابنها جهزها من الاول للآخر زي ناس ولا نسيتي يا الهام دي البنت مجهزة بيتها اكتر ما ابنك دافع وجدتها الله يرحمها اللي انتي مرحتيش حتى تعزي فيها كانت بتساعده من وراء حفيدتها كمان يعني من الاخر ابنك ماتكلفش ربع اللي هي دفعته له البنت من اول جوازها وهي بتتعامل معاكي بحسن نيه ورضا وتديها كلام زي السم وتعمل نفسها ماسمعتش ودائما بتراعينا وتاخد بالها منا اكتر حتى من ابنك اتقي الله يا الهام",
                "- انت بتعايرني ياحسين بعد العمر ده كله وعلشانها كمان ماشي يا حسين ماشي",
                "- انا سايب لك المكان وماشي اشبعي بدماغك السم دي لغاية ماتخربيها وتقعدي على تلها",
                "تركها زوجها ودخل الي غرفته وهي تجلس بالخارج تغلى وتزيد فهي لا تحبها رغم طاعتها دائما لها وسؤالها دائما عنها الا انها تشعر ناحيتها بالحقد فهي يتيمة مثلها ولكن تختلف عنها أن والدها ترك لها اموالاً كثيرة فجهزت نفسها مثلما قال زوجها اكثر حتى من ولدها اما هي فكانت يتيمة وفقيرة ورغم ذلك اغرم بها حسين وتزوجها وتحمل هو كل شئ بنفس راضية",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "صعد ياسر ودنيا الي منزلهم ودخلت دنيا فورا الي غرفتها وابدلت ثيابها وذهبت الي المطبخ وقامت بصنع فنجان من القهوة لها وخرجت الي الفراندة وجلست بها رغم برودة الجو فهي كانت تشعر انها تشتعل من داخلها اما ياسر فكان حزين لكل ماحدث ولا يعرف كيف يراضيها فهو قد جرحها اكثر من مرة منذ الأمس فذهب الي غرفته وابدل ملابسه ودخل لها وجلس بجوارها",
                "- اول مرة تعملي حاجة تشربيها لوحدك من غير ماتقولي لي يا حبيبتي التفتت دنيا تنظر له نظرة لو تقتل لقتلته",
                "- معلش انا عارفة انك مش بتشرب حاجة بالليل يا ياسر يعني ماعملتش حاجة عايزها من وراك",
                "علم ياسر انها ترمي كلام على مافعله فنكس رأسه للأسفل فلولا تدخل والدته في حياته ماحدث معه ماحدث فأقترب منها",
                "- سامحيني حبيبتي عارف اني ضايقتك باللي حصل حقك عليا ماتزعليش بقى معقولة تزعلي من حبيبك برضه",
                "- مستكتر عليا ازعل من حبيبي اللي جرحني اللي خاف مني وحب يطمن على نفسه الأول قبل أي حاجة ولما اطمن جه واتنرفز وزعق وبالرغم من كده كبرت دماغي وقلت معلش كتر الزن لكن كنت قولي ماكنتش تخبي واهو ربنا أراد تنكشف ادامي كان ممكن نروح معمل تاني بس زي ماتقول ربنا نزل الغشاوة على عيونك علشان تنسى وتروح واعرف تفتكر لو طلع عندي عيب يا ياسر مامتك ح تسكت انت ح ترضى وتقبل",
                "- حبيبتي قلت لك انا مش عايز عيال الا منك انتي وبس وبعدين أن شاء الله مايطلعش عندك حاجة ويطلع الموضوع كله شوية وقت وبس",
                "- ياريت يا ياسر ياريت يالا الحمد لله علي كل حال اللي يجيبه ربنا كله كويس",
                "- طيب يالا ندخل ننام انتي عارفة عندي شغل بدري",
                "- ادخل انت يا ياسر انا لما يجي لي نوم ح ادخل انام  نظر لها ياسر",
                "- هو انا ينفع انام بعيد عنك تفتكري عيني ح تغفل وانتي مش في حضني يالا حبيبتي بقى حبيبك تعبان قوي تنهدت دنيا بخفه ونهضت معه",
                "- ماشي حبيبي يالا بينا فأبتسم لها ياسر وهو يقبل جبينها",
                "- يسلم لي حبيبي ابو قلب ابيض",
                "دخل الاثنان الي غرفتهم وهم لا يعلمون ماذا بخبي لهم القدر"
            ]
        },
        {
            "name": "الفصل الثاني 🌹",
            "content": [
                "استيقظ ياسر صباحاً وقامت دنيا بروتينها المعتاد معه حتى انصرف الي عمله تاركاً اياها تغرق بين دموعها على ماصنعه معها وقامت بالاتصال برحيق التي فور ان رأت رقمها قامت بالرد فورا",
                "- اهلا دودو ازيك حبيبتي عاملة ايه طمنيني عليكي",
                "- الحمد لله يا قلبي انتي عاملة ايه",
                "- سيبك مني دلوقتي صوتك مش حلو ليه يا دنيا",
                "- ابدا يا رحيق مافيش حبيبتي",
                "- لا في هو احنا ح نضحك على بعض",
                "هنا انهارت مقاومة دنيا وظلت تبكي وقصت على رحيق كل ماحدث وشعرت رحيق بالغضب ورغبتها في إلقاء الشتائم على ياسر ولكنها حاولت أن لا تأثر عليها اكثر وحاولت تهدئتها",
                "- معلش يا دودو هما الرجالة كده وكمان حماتك انتي عارفة طبعها اوعي تزعلي نفسك وان شاء الله كل حاجة تطلع كويسة المهم ماتقلقيش ولا تتوتري ولا تزعلي نفسك",
                "- ح احاول يا رحيق ح احاول معلش حبيبتي ضايقتك بس انا ماليش غيرك",
                "- اوعي تقولي كده انتي اختي يا دودو",
                "- ربنا ما يحرمني منك يارورو",
                "اغلقت دنيا الهاتف مع رحيق وقامت بالاتصال بمعمل التحاليل ومركز الأشعة وعلمت ان النتائج ظهرت فقامت بالاتصال بزوجها الذي رد فورا",
                "- اهلا يا حبيبتي عاملة ايه",
                "- الحمدلله بخير كنت عايزة اقولك ان نتائج التحاليل والأشعة طلعوا وانا ح انزل اروح اجيبهم",
                "- لا حبيبتي خليكي مرتاحة انا ح اجيبهم معايا وانا راجع من الشغل",
                "- لا خليك علشان لما ترجع نروح للدكتور",
                "- طيب وماله ح اجيبهم وانتي ارتاحي واجي نتغدى ونبقى ننزل في ميعاد الدكتور صمتت دنيا قليلاً ثم همست له",
                "- ماشي خلاص اللي تشوفه حبيبي",
                "- ماشي حبيبتي لما اجي انزل ح اكلمك",
                "- تمام خلاص متفقين مع السلامة",
                "- لا اله الا الله",
                "- محمد رسول الله",
                "كانت رانيا تستمع لتلك المكالمة دون أن يشعر بها ياسر وفوجئ بها تقترب وتهمس له",
                "- الف سلامة عليك يا ياسر مالك فيك ايه فنظر لها بتعجب",
                "- الله يسلمك يا رانيا تسلمي",
                "- قولي بس تعبان مالك انا ليا معارف دكاتره",
                "- مافيش حاجة يارانيا انا ودنيا بنعمل شيك اب عادي متشكر لسؤالك عن اذنك",
                "انصرف ياسر وهو يتعجب من اهتمامها به بتلك الدرجة رغم تصريحه لها انه يحب زوجته في أكثر من مناسبة",
                "اما رانيا فظلت تهمس بين نفسها",
                "- للدرجة دي بيحبها ياااااااه لو كان الواحد اتجوز واحد حنين زيه كده كنت عشت ملكة يابختها بس ايه المشكلة ما الواحد ممكن يتجوز واحدة واتنين طيب ما يمكن لو سوقت عليه الدلال يتجوزني معاها وادوق الحب والحنان ده كله ويمكن في يوم اقدر ابقى نمرة واحد يااااااااه حلم جميل ياريته يتحقق",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر الوقت وذهب ياسر الي معمل التحاليل واخذ التحاليل ثم مر علي مركز الأشعة واخذ الأشعة واتخذ طريق العودة إلى زوجته حتى فوجئ بهاتفه يعلن عن اتصال من والدته فتنهد وفتح الخط",
                "- سلام عليكم",
                "- وعليكم السلام ياحبيب امك ازيك ياضنايا عامل ايه",
                "- الحمدلله يا امي عاملة ايه وبابا عامل ايه",
                "- احنا تمام حبيبي المهم انت اخدت الست هانم مراتك للدكتور امبارح ولا عملت ايه",
                "- روحنا يا امي روحنا",
                "- وقالك ايه مابتخلفش",
                "- ياأمي.. مش كده يا امي... هو يادوب كشف وطلب حاجات عملناها ولسه ح نبقى نوديها",
                "- طيب امتى مستني ايه شعر ياسر بالضغط من والدته فانفعل",
                "- يا امي مش كده لما نخلص ح ابقى اقولك مش معقول كده مش كفاية ضغط بقى",
                "- انت بتزعق فيا علشانها",
                "- ماقصدش يا امي بس كفاية ضغط الموضوع كله يتعب الأعصاب",
                "- ليه ياحبيبي انت صاغ سليم هي بقى لو معيوبة تشوف غيرها اه مش ح تفضل طول عمرك كده",
                "- لا بجد مش ممكن يا امي ماما انا سايق ولازم اقفل سلمي على بابا",
                "- استنى هنا رايح امتى للدكتور عدوا عليا اجي معاكم هنا صاح ياسر بصوت مرتفع",
                "- لا.. مش ممكن يا امي... كده كتير قوي تيجي معانا فين مع السلامة ياماما مع السلامة",
                "أغلق ياسر الهاتف بغضب والقى الهاتف بجواره بعنف وهو يحدث نفسه بما تفعله معه والدته ولماذا تضع دائما دنيا نصب عيناها رغم كل ماتفعله معها ظل هكذا حتى وصل إلى المنزل وحاول تهدئة حالة قبل أن يصعد للمنزل وبعد قليل صعد فوجد دنيا ترتدي دريس ذو حمالات عريضه من اللون الكحلي يصل إلى ركبتها فهي مازالت حزينة على جدتها ولكن ربتها جدتها ان زوجها يجب أن يراها دائما حسنة المظهر  وترفع شعرها الطويل الي الأعلى من الجانبين وتتركه منسدلاً خلف ظهرها فكانت اشبه بالسندريلا الحزينة وعندما راءها ياسر ابتسم لها بخفة فاقتربت منه",
                "- حمدلله على السلامة حبيبي",
                "- الله يسلمك ياقلبي عاملة ايه امممممم ايه الروايح الحلوة دي ياحبي",
                "- عجبك يالا عقبال ماتغير هدومك تكون السفرة جهزت المهم جبت التحاليل والأشعة",
                "- اه حبيبتي في العربية تحت",
                "- ماشي يالا ادخل غير هدومك وتعال",
                "وبالفعل ذهب ياسر الي غرفتهم وقام بتغيير ملابسة وخرج مرة اخرى وجلسوا سويا كي يتناولوا الطعام ولكن هيهات فكلاً منهما في ملكوته دنيا تفكر في نتيجة التحاليل والأشعة وياسر يفكر في والدته وكلامها له حتى انتهوا ومر الوقت وجاء موعد ذهابهم الي الطبيب فارتدوا ملابسهم وغادروا المنزل متجهين الي الطبيب وجلسوا في انتظار دورهم وشعر ياسر بارتجاف دنيا فأقترب ممسكاً بيدها وهمس لها",
                "- ماتقلقيش حبيبتي ان شاء الله خير",
                "- ان شاء الله ربنا كريم",
                "وبعد قليل استمعوا الي الممرضة تنادي على اسم دنيا فقاموا معا ودخلوا الي الطبيب الذي امسك الأشعة ونظر بها ثم تركها وامسك التحاليل وظل يحدق بها قليلاً ثم أغلق الملف ونظر لهم وهو يرسم ابتسامة خفيفة فشعر بتوتر دنيا",
                "- أيه يامدام دنيا مافيش داعي للقلق ده كله الحمدلله احنا معندناش حاجة قهرية تمنع الخلف كل الموضوع شوية أدوية ح نمشي عليها وان شاء الله خير  المهم تلتزمي بالدواء في مواعيده وبلاش توتر او نرفزة كل ده بيأثر على الحالة وبيأخر نتيجة العلاج نظر له ياسر",
                "- انا مش فاهم يادكتور يعني نتيجة الدواء ح تظهر بعد قد ايه شهر شهرين ست شهور افهم التفت له الطبيب",
                "- يا استاذ ياسر الموضوع ده صعب تحديده في ناس مع الأدوية بتحمل بعد شهرين تلاته وفي ناس بعد سنة وفي بعد اكتر كل واحدة على حسب استجابة جسمها للعلاج بس زي ماقلت لكم التوتر والتفكير الكتير بيأخر كل حاجة",
                "وقفت دنيا بحزن",
                "- ميرسي يادكتور متشكرة قوي لتعبك عن اذنك",
                "- مدام دنيا كل شهرين عايزك تعملي لي زيارة بعد اذنك",
                "- ان شاء الله يادكتور عن اذن حضرتك",
                "- مع الف سلامة",
                "خرج ياسر ودنيا والصمت يحاوطهم وركبوا السيارة والوضع كما هو وذلك ساهم في وجع دنيا اكثر واكثر فهو لم يشعر بألمها ولم يحتويها هي فقط كانت ترغب به يشعرها بالأمان فتساقطت دموعها في صمت  اما ياسر فكان في حالة من الصدمة لا يعرف ماذا يفعل ولم يشعر لدموعها التي تغرق وجهها حتى وصلوا البيت فصعدت سريعا للأعلى ولم تنتظره كعادتها",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ظلت  الهام تدور حول نفسها منذ أغلق ياسر الهاتف معها بتلك الحالة حتى وجدت زوجها يدخل من الباب فاقتربت منه",
                "- بقولك ايه استناني خمس دقائق ح اغير هدومي وتنزل توديني عند ابنك",
                "- لا اله الا الله وده من ايه يا الهام",
                "- لازم اعرف ح يروحوا امتى للدكتور ولازم اروح معاها مش يمكن تضحك عليه هنا انفعل حسين عليها",
                "- بقولك ايه انا الكلام ده مش عجبني لمى نفسك عن ابنك وخليكي في حالك يا الهام بلاش وجع دماغ",
                "- ماشي ياحسين بس انا عايزة اروح اشوف ابني ايه ح تمنع دي كمان",
                "- ماشي يا الهام على ماتلبسي ح اكلمه اقوله",
                "- لا تكلمه ليه هو احنا محتاجين اذن علشان نزوره عجايب",
                "- اه يا الهام محتاجين اذن اه مش يمكن مش موجودين مش يمكن معندهمش استعداد يقابلوا ضيوف",
                "- هو احنا ضيوف احنا صحاب بيت ضحك حسين بسخرية",
                "- صحاب بيت ماشي روحي وانا ح اكلمه الأول",
                "فزفرت بغضب ونظرت له",
                "- خلاص كلمه بدل ما البس ويطلع البيه مش فاضي يقابلنا",
                "قام حسين بالاتصال على ولده وكان لازال بالأسفل فقام بالرد سريعا عليه",
                "- سلم عليكم يابابا",
                "- وعليكم السلام حبيبي عامل ايه ياحبيبي",
                "- الحمدلله يابابا الحمدلله شعر والده بصوته ولكنه تغاضي حتى لا يثير زوجته",
                "- طيب ياحبيبي انتم فاضيين نجيلكم زيارة انا وولدتك",
                "- بابا ارجوك الوضع مش حلو ماتقلش لماما حاجة اتحجج اننا خارجين الوضع مش مستحمل كلام ماما",
                "- ماشي حبيبي خلاص ولا يهمك تتعوض بإذن الله يالا روح علشان تلحقوا وقتكم سلام عليكم",
                "أغلق حسين الهاتف مع ياسر التفت ف حد زوجته تنظر له شذرا",
                "- وراه ايه البيه؟ مشوار ايه اللي رايحينه",
                "- رايحين فرح واحد صحبه في حاجة محتاج ياخد اذنك مثلا",
                "- ماشي ياحسين لما نشوف اخرتها مع المحروس ابنك",
                "- عارفة يا الهام انا عايز اقولك حاجة احزري ثم احزري ثم احزري انك تكوني سبب في خراب بيت ابنك لانه ح يجي على دماغك ماشي اتفضلي روحي اعملي لي كوباية شاي",
                "انصرفت الهام وهي تزداد حنقاً على دنيا فمنذ تزوجت ولدها وزوجها يدافع عنها دائما والان يهددها أيضا دفاعا عنها ولكن لنري من سيربح بالنهاية",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "صعد ياسر الي المنزل فوجد زوجته تجلس على كرسي الصالون فاقترب منها وعندما حاول امساك يدها رفعت نظرها له فرائ الدموع تغرق وجهها فحاول احتضانها ولكنها لأول مرة منذ زواجهم ترفض اقترابه منها بتلك الطريقة ونظرت له بحزن فهمس",
                "- أيه يا دنيا اول مرة حبيبتي تبعديني عنك كده",
                "- حبيبتك انت واثق اني حبيبتك يا ياسر",
                "- دنيا ليه بتقولي كده بس حبيبتي انا اتكلمت ولا قلت حاجة ضايقتك",
                "- ماهو للأسف انت معملتش حاجة ياياسر",
                "- للأسف يعني ايه انا مش فاهم",
                "- انت سبتني في وقت انا كنت في أشد الحاجة انك تتطمني اني احس انك جانبي انك بتساندني لكن انت مافتحتش بقك بكلمة",
                "- سامحيني حبيبتي انا بس كنت مرتبك دنيا انتي عارفة انا بحبك قد ايه ومقدرش استغني عنك ياقلبي سيبك من اي حاجة وخلي بالك الدكتور قالك بلاش نرفزة ولا توتر وان شاء ربك كريم والعلاج يجيب نتيجة على طول ومانتاخرش",
                "- ولو اتأخر يا ياسر",
                "- حبيبتي ممكن تهدي وتنسى الموضوع ده خالص",
                "- يا ياسر ولو انا نسيت مامتك ح تعمل ايه ح تسكت ح تسيبني في حالي هي من غير حاجة مش مستحملاني",
                "- مايهمكيش انا ح اتصرف معاها ممكن بقى ماتقلقيش من حاجة انا مش عايزك ولا تفكري ولا تتضايقي ولا تقلقي واقترب ياسر منها واحتضنها بحب واخذ يقبل وجهها وهو يعتذر عما فعله حتي ذابت بين يديه فحملها ودخل الي مملكتهم وذهبوا الي عالمهم الخاص بهم  وبعد فترة طويلة من الوقت ذهب الاثنان في النوم",
                "استيقظ ياسر في الصباح على لمسات زوجته الحانية  كعادتها يوميا في ايقاظة فابتسم لها ونهض من الفراش محتضناً ومقبلاً اياها وبعد أن انتهى من حمامه وارتداء ملابسة خرج من غرفتهم ووجدها تضع الإفطار في تلك الفراندة المليئة بالزهور وجلسوا يأكلون معا وهم يشعرون بالسعادة وبعدها انصرف ياسر الي عمله ونهضت دنيا لعملها اليومي وهي سعيدة ان الهدوء عاد لهم من جديد ولكن هل سيدوم ذلك الهدوء ام انه الهدوء الذي يسبق العاصفة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس رحيق على الفراش وهي تشعر بآلام شديدة محاولة الا توقظ زوجها بهاء ولكنه شعر بها فنهض سريعا متوترا",
                "- مالك يا رورو في ايه حبيبتي",
                "- اسفة حبيبي صحيتك بس الألم جامد قوي مش قادرة يابهاء وأخذت تبكي",
                "فقام بهاء سريعا وخرج منادياً جارتهم هناء تلك السيدة الجميلة التي تربوا في احضانها وعادت معه سريعاً وعندما شاهدت رحيق نظرت لـ بهاء",
                "- بهاء يالا حبيبي دي ولاده يالا البس وانا ح احط عليها العباية أسهل واجيب عبايتي واجي بسرعة دي ولادة حبيبي يالا وانتي اجمدي كده ياماما كلها حاجة بسيطة وابنك ينور الدنيا",
                "- يارب ياطنط يارب ادعيلي حبيبتي انا تعبانة قوي",
                "- ان شاء الله ساعة هينه حبيبتي",
                "انصرفت هناء سريعاً لشقتها ارتدت ملابسها وعادت لهم وحملت حقيبة المشفى واسندتها مع بهاء وهبطوا ذاهبين الي المشفى وبالفعل أبلغهم الطبيب انها حالة ولادة واخذها الي غرفة العمليات وقام بهاء بالاتصال بـ والدته ووالده وكذلك والدة ووالد رحيق وحضر الجميع وبعد فترة خرجت رحيق الي غرفتها وكان الكل حولها في منتهى السعادة ونظرت لزوجها الذي اقترب منها مقبلاً يدها ورأسها",
                "- حمدلله على السلامة حبيبتي عاملة ايه حبيبتي",
                "- الحمدلله حبيبي حاسة كأن قطر مشي فوقي رايح جاي",
                "ضحك الجميع على تعبيرها واحتضنها زوجها بقوة وهو يضحك",
                "- قطر رايح جاي ده انتي كده بقيتي هريسة ناكلك بقى ياحلوة",
                "ظل يضحكون معا وهي تحتضن ابنها ويحتضنهم معاً بهاء حتى تكلمت هناء وهي تنظر لهم",
                "- ها ياولاد قررتم اسموا ايه  نظر بهاء لرحيق وابتسم",
                "- احنا متفقين يا طنط لو ولد رحيق تسميه ولو بنت انا اسميها ها يا رورو ح تسمي حبيب بابا ايه",
                "- باهر علشان يبقى باهر بهاء ويبقى اسمه قريب من اسمك",
                "- ربنا مايحرمني منك ياحبي",
                "مضى اليوم وعادت رحيق لبيتها مع زوجها وقامت بالاتصال بدنيا حتى تبلغها وسعدت لها دنيا كثيرا كما عزمتها رحيق على سبوع باهر واكدت عليها الحضور ووعدتها دنيا بالحضور واغلقت معها الخط دون أن تقص عليها ما هي فيها فلم ترد ان تضيع فرحتها",
                "اما بهاء فقد كان سعيدا بولده وكان يجلس وهو ينظر له بسعادة وينظر لزوجته",
                "- انا مبسوط قوي يا رورو اخيرا بقى عندنا طفل انا مبسوط علشانك علشان تكوني فرحانة زي ما انا شايف في عيونك",
                "- الحمدلله حبيبي انا كمان مبسوطة قوي علشان بقى عندي ابن منك حبيبي ربنا يحفظه لنا يارب",
                "- يارب حبيبتي يحفظه ويبارك فيه يالا ح اسيبك انا بقى علشان انزل اجيب للباشا حاجة السبوع وارجع على طول عايزة حاجة من بره",
                "- لا حبيبي مانحرمش منك",
                "خرج بهاء وتركها في رعاية هناء التي كانت تحاوطها بالرعاية اكثر من امها فهي حرمت من الإنجاب وتعاملت معها ومع بهاء ودنيا كاولادها فالثلاثة تربوا معا وهي الآن وحيدة بعد أن توفي زوجها بعد رحلة عشق بينهم دامت اكثر من عشرون عاما لم يستطع احد ان يؤثر على زوجها حتى يتركها او يتزوج عليها لأنها لا تنجب",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس ياسر في العمل وهو يشعر ان رأسه ستنفجر ماذا يفعل ماذا يقول لوالدته فهي لن تصمت وسوف تفعل ما بوسعها حتى تعلم ماحدث فقرر الاتصال بوالده واستشارته وبالفعل قام بالاتصال به والذي رد فور ان وجد اتصال من ولده",
                "- سلام عليكم يا ياسر طمني يابني عليكم ماعرفتش اتكلم امبارح من مامتك",
                "- وعليكم السلام ورحمه الله وبركاته يا بابا ما انا اتصلت علشان احكي لك واخد رايك اعمل ايه وقص على والده كل ما أبلغهم الطبيب",
                "- لا حول ولا قوة الا بالله العلي العظيم ودنيا عاملة ايه",
                "- كانت تعبانة امبارح طبعا بس النهاردة احسن انا اتكلمت معاها وعرفتها اني ماقدرش استغني عنها بس المشكلة في ماما يابابا",
                "- بص يابني امك مش ح تسكت الا اما تعرف واقصر الطرق الصراحة تعال النهاردة بعد الشغل واحكي كانك بتحكي لأول مرة ولو فتحت بوقها هددها انها لو عملت حاجة كده ولا كده مش ح تيجي عندنا تاني لازم تلوي دراعها يابني علشان تحافظ على بيتك ومراتك يا ياسر",
                "- حاضر يابابا انا ح امشي بدري شوية علشان مش عايز دنيا تعرف",
                "- عين العقل يابني",
                "انصرف ياسر من العمل قبل موعده بساعة وقام بالذهاب الي بيت والده وكان حسين والهام يجلسون في غرفة المعيشة وفور ان شاهدت ابنها",
                "- اهلا ياحبيبي ازيك طمني عملت ايه وديتها للدكتور قالك ايه انت ساكت كده ليه كان ياسر ينظر لها بذهول وفجاءه اقترب منها",
                "- نفسي اعرف انتي حطه دنيا فوق دماغك ليه بتعامليها كده ليه وهي عمرها ما اتاخرت عنك في اي حاجة لما بنيجي عندك بتشغليها ولا الخدامة ولا عمرها اشتكت ولا وقفت ادامك بتسمعيها كلام ولا بتنطق ماتفتكريش انها حكت لي بالعكس انا اللي عرفت وبسببك كنتي بتكلميني ونسيتي تقفلي الخط وسمعت معاملتك وردها عليكي ليه نفسي افهم بتعملي كده ليه فهميني",
                "شعرت الهام بالارتباك قليلاً ثم تماسكت وصاحت به",
                "- انت بتكلمني انا كده علشانها انت نسيت اني امك وانك المفروض تسمع كلامي وبعدين تحمد ربنا انك راضي بيها وهي لا ليها اهل ولا وقبل ان تكمل صاح بها حسين",
                "- الهاااااااااام نسيتي نفسك ولا ايه صعقت الهام من صريخ حسين بها وشعرت انها تمادت",
                "- انا مش قصدي حاجة زلت لسان ياحسين نظر لها ابنها بسخرية",
                "- بصي يا ماما اسمعي منى وماتقاطعنيش احنا فعلا روحنا للدكتور ودنيا عندها شوية مشاكل وشعر انها ستقاطعه فتحدث بصوت عالي انا قلت لحضرتك ماتقاطعنيش تمام المهم انها بتاخد علاج وح ياخد شوية وقت كل واحدة وعلى حسب استجابة جسمها يعني شهر اتنين سنه اكتر اقل الله اعلم والمهم وقبل العلاج حالتها النفسية يا امي انا قلت لك اهه وياريت بقى لما تيجي لك ماتتكلميش معاها في اي حاجة لاني بجد ساعتها ح اخدها وح نمشي ومش ح تشوفيني تاني يا امي",
                "- انت بتهددني علشانها يعني مش كفاية انها معيوبة صاح بها ياسر",
                "- كفاية بقى كفاية تفتكري لو كان طلع فيا العيب كانت هي ح تعمل ايه وانتي ح تعملي ايه",
                "- بص يابني انا ماليش فيه انا عايزة اشوف ولادك ماأجرمتش خلاص خليها على ذمتك واتجوز واحدة تانية",
                "- حرام عليكي انتي عايزة تدمريها عارفة انا غلطان اني جيت وحكيت لك انا ماشي يا امي ولما ابقى اخلف ح ابقى اجي لك",
                "- كده يا ياسر كده يابني انا نفسي افرح بولادك ياحبيبي",
                "- يعني انا وهي اللي مش عايزين",
                "- ماشي يابني ح اسكت ومش ح اتكلم لما نشوف ح يحصل ايه ح تحمل ولا ح تبقي زي الأرض البور وقف ياسر ونظر لوالده",
                "- انا ماشي يا بابا عن اذنك",
                "واندفع خارجا من البيت مغلقاً خلفه الباب بعنف ونظر حسين لزوجته بغضب",
                "- التحذير ده لتاني مرة يا الهام فاهمة حذاري تخربي بيت ابنك وصدقيني ساعتها محدش ح يندم ادك",
                "تركها وانصرف وظلت مكانها ترغي وتزبد وهي بداخلها تفكر ماذا تفعل مع تلك الفتاة التي يحبها الجميع عداها"
            ]
        },
        {
            "name": "الفصل الثالث 🌹",
            "content": [
                "خرج ياسر من بيت والده وجلس في السيارة يحاول الهدوء قبل أن يذهب إلى زوجته وبعد قليل وجدها تهاتفه فتنهد بعمق ثم فتح الهاتف",
                "- سلام عليكم حبيبتي",
                "- وعليكم السلام ورحمه الله حبيبي فينك اتأخرت",
                "- معلش حقك عليا انا في الطريق خلاص ربع ساعة وح اكون عندك",
                "- ماشي حبيبي انا في انتظارك لا اله الا الله",
                "- محمد رسول الله حبيبتي",
                "أغلق ياسر الهاتف مع زوجته وأعاد رأسه للخلف فهو يشعر بالتوهان يحب زوجته ولكنه يرغب في طفل يغضب من والدته لتدخلها الصارخ في حياتها ولكنها على حق ماذا يفعل فأستغفر ربه وادار السيارة متجهاً لبيته",
                "كانت دنيا قد قامت بتحضير الغذاء وانتظرت حضور زوجها وهي ترتدي برمودا من اللون الأزرق وعليها بادي من اللون الأبيض وتطلق سراح شعرها خلف ظهرها وعندما انتهت من كل شئ وجدت زوجها يفتح الباب ويدخل فجرت عليه مرحبة به",
                "- حمدلله على السلامة حبيبي",
                "- الله يسلمك ياروحي هو انتي كل يوم ح تحلوي كده وبعدين معاكي اروح فين انا كده",
                "ضحكت دنيا برقة ودلع وهمست",
                "- لو ح تروح في مكان يبقى هو مكان واحد بس حضني انا احتضنها ياسر بقوة",
                "- و دي احلى حاجة في الدنيا",
                "- طيب يالا ياسيدي تعال غير هدومك علشان الاكل سخن وموهوج ضحك ياسر علي طريقتها وقبل رأسها ودخل الي غرفتهم وبعد قليل عاد لها وهو يرتدي شورت وتي شيرت كانت قد وضعتهم له على الفراش وجلسوا يتناولون الطعام ودنيا تطعمه بيدها وهي تبتسم وبعد أن انتهوا وجلسوا سويا يشاهدون التلفاز كان ياسر يحتضن دنيا وهي تميل على صدره وتتشابك يدهم سوياً وفجاءة رفعت دنيا وجهها ونظرت له بحب وهمست",
                "- يشهد العشق وميزانه، وكل الورد وألوانه، لو للغرام والعشق عنوان، انت ياعمري عنوانه",
                "حبيتك من اول ما عرفتك، و حبي اتحول لعشق لما ملكتني ياسر انا حبي ليك تخطي درجات العشق والغرام",
                "كانت دنيا تتحدث وياسر ينظر لعيناها ويقبل وجهها قبلات متناثرة حتى شعر بمشاعرهم تتحرك بقوه فنهض وانحني حاملا لها مقرباً اياها لصدره وعيناهم تتشابك حتى دخل الي مملكتهم وأغلق الباب بقدمه وانزلها على الفراش وهي لا زالت في احضانه واخذ يقبلها برقه احيانا وبقوة احيانا حتى فاضت مشاعرهم بقوه فأخذها في جولة من جولات عشقهم ولكنها في تلك المرة تخطت الجنون فكلما انتهوا لا يفترقوا حتى يعودوا مرة أخرى وبعد مدة طويلة من الوقت استلقي ياسر علي ظهره وهو يجذبها اليه تنام علي صدره والاثنان انفاسهم تعلو وتعلو وفجاءة ضحك ياسر بقوة وهو ينظر لها",
                "- هو ايه اللي حصل ده؟ قري واعترفي ياعفريتة كنتي حطه ايه في الأكل النهاردة ضحكت دنيا بدلع وهي تستند على يدها وترفع جسدها قليلا تنظر له",
                "- حطيت فيه شوية حب على سنه عشق على كثيرا من الهيام ياحبيبي ضحك ياسر حتى دمعت عيناه ونظر لها وبعدها ضمها بقوه لصدره",
                "- وانا مش عايز غير دول ياقلب حبيبك",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مرت الشهور وكانت دنيا تتابع كل فترة مع الطبيب حتى قارب العام على الانتهاء و التحسن بطئ وكان الطبيب دائما ما يخبرهم ان طالما هناك تحسن فالأمل كبير كانوا الاثنان يعيشان في حالة من الحب والجنون من حركات دنيا الشقية التي تجعل ياسر يشعر انه يحيا في الجنة فهي تفعل الافاعي لإسعاده فهي تتمتع بالكثير احيانا بشقاوة الأطفال وأحيانا بهدوء الملائكة واخرى بدلع وانوثة تجعل ياسر لا يستطيع التحكم في نفسه من دلعها وأنوثتها الطاغية",
                "ولكن بداءت الحرب العلنية من الهام بعد أن كانت في الخفاء تلك السنة فقد كانت دائما ما تلقى عليها بعض الكلمات السامة وهي تبتسم دون أن تدع احد يراها وعندما قارب العام على الانتهاء قامت بالاتصال بأبنها وطلبت منه الحضور فورا حتى يأتي لها وحسين ليس موجود في المنزل فاستاذن من عمله وذهب إليها",
                "- سلام عليكم يا امي ازيك عامله ايه",
                "- وعليكم السلام ياحبيبي انا تعبانة يا ياسر",
                "- سلامتك يا امي في ايه مالك",
                "- تعبانة منك وعليك السنة عدت ومافيش حاجة والايام بتجري يابني ح تجيب عيالك امتى لما يبقى عندك خمسين سنة يابني ارحمني بقى نفسي اشيل اولادك",
                "- لا اله الا الله طيب نعمل ايه يا امي ارادة ربنا احنا ماشين على العلاج ولسه ربنا ما اردش",
                "- ماليش فيه يا ياسر سنة ح تجر سنة ح تجر سنة وبعدين ايه ح تفضل قاعد جانبها كده لغاية ما السنين تمر",
                "- ماما ارجوكي مش عايز ارجع للتنغيص ده تاني احنا مرتاحين كفاية بقى انا ماشي",
                "تركها ياسر وهو يشعر بكلامها ينخر في عقله وعاد الى عمله مره اخرى وكان وجهه مكفهر فاقتربت منه رانيا التي لم تيأس في محاولتها لأستمالته وظلت تحاول الاقتراب منه بحجة انهم اصدقاء",
                "- مالك يا ياسر في ايه نزلت كويس ورجعت وشك مقلوب في ايه فضفض مش احنا اصدقاء",
                "كان ياسر يشعر بالأختناق من ذلك الوضع ولا يعرف ماذا يفعل فأحساسة برغبته ان يصبح اب وضغط والدته وامامهم دنيا وماتفعله معه",
                "- مافيش يا رانيا مضايق شوية",
                "- طيب ايه رايك اطلبلك عصير ليمون وتقعد تتكلم",
                "ذهبت رانيا واحضرت الليمون لياسر وجلست جواره تبتسم",
                "- ها ياسيدي فضفض اتكلم",
                "بدء ياسر يقص كل شئ لها وهو لا يعلم انه بفعلته تلك قام بغرز خنجر في قلب دنيا دون أن يراعي حالتها النفسية فهو قد كشف سرها أمام امرأه اخرى ظلت رانيا تستمع له وهي في داخلها تطير من السعادة فهي مسكت الخط الذي من خلاله ستسطيع ان تصل إلى ياسر وبعد أن انتهى ياسر من الكلام نظرت له رانيا وهي ترسم الحزن على دنيا",
                "- يااااااااه يا ياسر انت شايل كتير قوي ودنيا كمان صعبانة عليا قوي الله يكون في عونها بس مامتك برضه صعبانة عليا يا ياسر هي برضه معذوره نفسها تشوف ولادك هي كبرت واكيد نفسها تشوف ولادك وهي لسه بصحتها",
                "- اعمل ايه يا رانيا مقدرش اوجع دنيا دي رقيقة قوي وبتعمل كل اللي في ايدها",
                "- يا ياسر كلكم معذورين طيب ح اقولك اقتراح",
                "- قولي",
                "- مامتك عايزاك تطلقها وتتجوز غيرها وانت مش عايز تسيبها خلاص امسك العصاية من النص",
                "- يعني ايه مش فاهم",
                "- اتجوز واحدة تانية",
                "نظر لها ياسر بذهول وشعر انه لا يستطيع التفكير فوقف وهمس لرانيا بهدوء",
                "- معرفش يا رانيا انا محتاج افكر مقدرش أوجع دنيا بالشكل ده بقولك ايه انا ماشي",
                "- تمام امشي يا ياسر وابقى طمني برسالة عليك وخد بالك من نفسك ممكن ابتسم ياسر لها",
                "- حاضر يا رانيا سلام عليكم",
                "- وعليكم السلام",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس دنيا في المنزل بعد أن انهت كل شئ وقامت بأخذ حمامها وارتدت شورت قصير وبادي ذو حمالات رفيعه وقامت برفع شعرها على شكل كعكة غير مرتبة وينزل منها خصلات مبعثرة من كل جانب وقامت بالاتصال بتؤامتها رحيق وظلت تتحدث معها وهم يضحكون على حركات باهر الذي يفعلها وفجاءة وجدت ياسر يفتح الباب ويدخل فأبتسمت له والقت له قبله في الهواء ولكنها شعرت انه ليس على مايرام فأخبرت رحيق التي طمئنتها انه ربما يكون مشغول بالعمل واغلقت معها وقامت دنيا ودخلت الي زوجها فوجدته يجلس على الأريكه الموجودة في غرفتهم ويرجع رأسه للخلف وهو مغمض العين فأقتربت منه",
                "- مالك حبيبي فيك ايه انت تعبان طمني عليك",
                "التفت ياسر لها ونظر لها وهو يشعر ان رأسه سينفجر",
                "- مافيش حاجة يا دنيا",
                "- ازاي يعني حبيبي اول مره تدخل بالمنظر ده طمني حبيبي في حاجة مضايقتك فانفجر بها ياسر",
                "- يووووووووه يا دنيا قرفان زهقان ايه اجرمت سيبيني شوية ياستي",
                "ارتدت دنيا للخلف بذهول من طريقته وتجمعت الدموع في مقلتيها ولكنها تحاملت على نفسها ووقفت ووضعت يدها على كتفه وهمست",
                "- اسفة لو كنت ضايقتك عن اذنك",
                "وخرجت تجري من الغرفة وظل هو مكانه ينظر عليها واخذ يتعارك مع نفسه فعقله يؤيده على مافعله وقلبه يؤنبه انه جرحها هكذا وهي لم تفعل له شئ ظل هكذا حتى شعر ان رأسه ستنفجر فنهض وخرج من الغرفة ومنها إلى باب الشقة دون أن يعير دنيا اي اهتمام او كلام فأخذت تبكي بصمت وبعد قليل تحاملت دنيا على نفسها وبعد قليل قامت بالاتصال به",
                "- ايوة يا دنيا في حاجة",
                "- اسفة يا ياسر لو ضايقتك بس انا قلقانه عليك ممكن تطمني كان صوتها يتهدج من كثره البكاء فشعر بالحزن عليها وكان هو يجلس مع رانيا في إحدى الكافيهات والذي كان قد قام بالاتصال بها فور خروجه من المنزل",
                "- انا بخير ياحبيبتي معلش متزعليش مني انا بس كنت مضايق شوية حقك عليا هنا انهارت مقاومة دنيا وبكت بصوت عالي وهمست بصوت متقطع",
                "- اول  مره   تعمل معايا   كده يا ياسر     انا قلبي     وجعني قوي وزعلانة منك قوي",
                "وقف ياسر وهو يلقى الأموال على المنضدة أمامه وأشار لرانيا ان تنهض فقامت وهو لا زال يحدث دنيا",
                "- خلاص حبيبتي اهدي انا نص ساعة واكون عندك ماشي يالا حبيبي ادخلي اغسلي وشك وانا جي لك في الطريق ماشي حبيبي",
                "- حاضر بس ماتتأخرش",
                "- مقدرش ياروحي لا اله الا الله",
                "- محمد رسول الله حبيبي",
                "أغلق الهاتف مع دنيا ونظر لرانيا التي كانت تغلى وتزيد بداخلها وهي ترسم على وجهها ابتسامه",
                "- معلش يارانيا حقك عليا نزلتك على ملا وشك كده سامحيني بس دنيا منهارة",
                "- ولا يهمك يا ياسر مافيش حاجة المهم ربنا يسهلك الأمور يارب وتعرف ترضى كل الاطراف",
                "- يارب يا رانيا يارب دعواتك يالا اسيبك انا بقى سلام عليكم",
                "- وعليكم السلام ورحمه الله",
                "انصرفت رانيا الي سيارتها وهي تغلى وتتوعد ياسر ودنيا بداخلها وذهب ياسر الي المنزل ودخل فوجد زوجته تجلس كما هي وعيونها حمراء بشدة ووجهها كذلك ونظرت له بزعل فأصبح شكلها مثل الطفلة الصغيرة الغاضبك من والدها فجري عليها واحتضنها بقوة فعادت للبكاء بحنيه توجع القلب فأخذ يهدهدها بحنان ثم حملها وذهب الي غرفتهم وانامها على الفراش ونزع ثيابه ونام بجوارها وسحبها لأحضانه",
                "- خلاص حبيبي كفاية بكا قلبي وجعني نظرت له دنيا",
                "- ما انت وجعت قلبي قوي باللي عملته",
                "- انا اسف ياعمري حقك عليا دماغي بس كانت مشغولة شوية واخذ يداعبها برقه حتى ابتسمت له بحب",
                "- خلاص مش زعلانة سامحتك خلاص بس مش تعمل كده تاني ياوحش فضحك ياسر بقوة",
                "- امرك حبيبي حاولت التملص من بين يديه برقه",
                "- سيبني بقى اقوم احضر الاكل كده ح يبقى عشا زمانك جعت قوي فنظر لها باسر بخبث وهو يقترب منها حتى فجاءة أصبحت اسفله",
                "- انا فعلا جعان قوي بس جعان ليكي انتي ياقلب حبيبك ضحكت دنيا بدلع وهي ترفع يدها تحاوط بهم رقبته",
                "- وحبيبتك شبيك لبيك ملكك حبيبي",
                "فأخذها ياسر في جولة من جولاتهم الحميمية التي طالت وبعد فترة من الوقت كانت تنام علي صدره العاري وهو يحتضن ظهرها بيده",
                "- ياسر انا بحبك قوي",
                "- وانا بحبك قوي يا حبيبتي",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مضت فترة اخرى من الوقت والضغط على ياسر من والدته يفوق الوصف واللعب من رانيا وطريقتها الناعمة جعلته يفكر كثيرا في كلامهم و كان يشعر ان رانيا تعشقه وبدء يفكر بالفعل في الزواج منها وخاصة عندما لمحت له انها لاتعترض على وجود زوجه اخرى مع انفعال والدته عليه فأصبح كل يوم مقاومته تضعف وتضعف وبدءت معاملته مع دنيا تتغير فيثور احيانا ويقترب احيانا ولكن مع الوقت زادت فترة ثورته عليها لأتفه الأسباب واصبحت هي لا تعرف ماذا تفعل حتى اتي اليوم الذي بدل حياتهم تماماً ففي ذلك اليوم كان يجلس في المنزل ونظر لدنيا التي كانت تصنع له القهوة كما يحب",
                "- دنيا تعالي عايز اتكلم معاكي",
                "- ثواني حبيبي ح اجيب القهوة وجاية  واحضرت دنيا القهوة وذهبت له ووضعت القهوة أمامهم ونظرت له خير ياحبيبي في ايه اقترب ياسر منها وامسك يدها",
                "- دنيا انتي عارفة انا بحبك قد ايه",
                "- عارفة حبيبي وانت كمان عارف انا بحبك فد ايه",
                "- عارف حبيبتي وعلشان عارف ده كويس عارف انك ح تقدري َتفهمي كلامي كويس شعرت دنيا ان الأتي سئ",
                "- خير يا ياسر في ايه",
                "- دنيا حبيبتي بقى لنا كتير ماشيين على العلاج ولغاية دلوقتي مافيش اي حاجة وامي خلاص جابت آخرها وبتهددني انها تغضب عليا اهتزت دنيا وسحبت يدها من يده وهي تنظر له",
                "- كمل يا ياسر والمطلوب ايه في أيدي ايه اعمله اكتر من كده",
                "- مافيش في ايدك حاجة انا عارف والله بس انا كمان غصب عني مش عارف اعمل ايه",
                "- ماقلتش يا ياسر  المطلوب ايه",
                "- سامحيني يادنيا انا ح اتجوز بس صدقيني مافيش حاجة ح تتغير مشاعري ليكي زي ماهي وعمرها ما ح تقل انتي حبيبتي كان يتكلم والدموع تهبط من عيون دنيا بغزارة وعندما حاول الاقتراب لإحتضانها ابتعدت عنه ونظرت له بألم وهي تضحك",
                "- بتحبني ومشاعرك عمرها ما ح تتغير وانا حبيبتك وعايز تروح تتجوز عليا انا مش قادرة أصدق كلامك ده انت قادر تقوله ازاي وياتري الست الوالده اختارت لك العروسة على مزاجها المره دي رد ياسر سريعاً دون تفكير",
                "- لا يادنيا دي واحدة زميلتي في الشغل فنظرت له بذهول",
                "- زميلتك في الشغل يعني كنت بتخوني ياياسر وفي الاخر عايز تتجوزها انتفض ياسر بغضب",
                "- خيانة ايه اللي بتتكلمي عليها دي دنيا انا لولا مقدر حالتك النفسية كان ح يبقى لي رد فعل تاني معاكي",
                "- عندك حق والهانم وافقت تتجوز واحد متجوز",
                "- ايوة يا دنيا هي عارفة المشكلة",
                "- يعني كمان فضحتني جميل قوي وعايز مني ايه دلوقتي ماهو يعني مش معقول عايز موافقتي قال يعني انا لو رفضت انت ح تتراجع كانت تنظر له حتى تلمح موافقته على كلامها ولكنه اخفض رأسه للأسفل",
                "- يا دنيا انا ح اعدل بينكم بشرع الله وصدقيني قلبي معاكي انتي بس وان شاء الله مع العلاج ربنا برضو ح يكرمنا انا وانتي بطفل ينور حياتنا ضحكت دنيا بألم",
                "- ينور حياتك من مراتك بقى اللى ح تتجوزها عن اذنك اه واعمل اللي عايزه يا ياسر الله يسامحك",
                "تركته وانصرفت الي الغرفة الأخرى واغلقت خلفها الباب بالمفتاح وجلس ياسر مكانه قلبه يؤنبه على مافعله وعقله يهنئه انه اتخذ الخطوة الصحيحة وظل الحال بينه وبين دنيا هكذا هي تقوم بكل واجباتها من ناحيته مراعاة طعامه وملابسه ومشربه ولكنها تنام بغرفة اخرى مغلقه عليها الباب بالمفتاح وحاول ياسر كثيرا معها ولكنها رفضت وكان قد مهد لوالدته ذلك وفرحت كثيرا واخبرته الا يخبر والده الا بعد زواجه من الأخرى حتى لا يعرقل له الموضوع وكانت تواجه موضوع الشقة فهو إمكانياته لا تستطيع شراء شقة او حتى دفع إيجار جديد مع فتح بيتين فأشارت عليه والدته ان يجعل دنيا تذهب إلى شقة جدتها وهي شقة كبيرة ومفروشة بأثاث فخم وان تترك شقتها له ليتزوج بها وهو يقنع عروسته بأنه يغير فقط غرفة النوم وعندما تردد ياسر في فعل ذلك فكرت والدته وذهبت لهم يوما الي المنزل ودقت الباب ففتح ياسر وصعق من وجودها وحدها وادخلها",
                "- خير يا امي في ايه",
                "- مافيش ايه بلاش اجي اشوفك امال فين مراتك كانت دنيا سمعت صوتها فخرجت",
                "- اهلا يا طنط حضرتك تحبي تشربي ايه",
                "- ولا حاجة تعالي اقعدي عايزة اتكلم معاكي نظر لها ياسر بذهول فهو لا يعرف ماذا تريد امه",
                "- افندم يا طنط",
                "- بصي حبيبتي انتي طبعا عرفتي ان جوزك ح يتجوز فنظرت له دنيا نظرة لو تحرق لحرقته فوضع رأسه ارضا وعادت تنظر لحماتها وهي تبتسم ببرود",
                "- عارفة يا طنط البركة في حضرتك ومبروك عليه وعلى حضرتك كمان",
                "- بصي بقى قصر الكلام هو مايقدرش يجيب شقة تانية لعروسته وقفت دنيا تنظر لها بذهول",
                "- والمطلوب ايه بقى ح يجيبها كمان تعيش معايا هنا في شقتي ضحكت الام باستهزاء",
                "- اولا ياحبيبتي دي شقة ابني وطبعا استحالة تيجي تعيش معاكي دي عروسة جديدة وعايزة تبقى براحتها علشان تخلف وتجيب له العيل اللي ماعرفتيش انتي تجيبيه شعر ياسر بالالم فنظر لأمه",
                "- ماما من فضلك لوسمحتي دي حاجة ولم تدعه يكمل",
                "- بقولك ايه اسكت انت ماهو لو فضلنا كده لا ح تتجوز ولا تتنيل نظرت لها دنيا وجلست مكانها ووضعت قدمها على الأخرى في تعالي",
                "- المطلوب ايه",
                "- تروحي تقعدي انتي في شقة جدتك وتسيبي الشقة دي لهم وهو لما يبقى يعوزك يبقى يجي لك هناك ابتسمت بقهر ونظرت لزوجها الذي كان ينظر لأمه بذهول وعاد بنظره لدنيا التي نظرت له نظرة لم يعرف معناها",
                "- تمام وانا موافقة بس في حاجة حضرتك ناسياها",
                "- أيه هي بقي",
                "- الشقة صحيح بتاعته لكن كل حاجة في الشقة بتاعتي",
                "ارتبكت الام ونظرت لها",
                "- يعني ايه مش فاهمة",
                "فأعتدلت دنيا ومالت للأمام ونظرت لهم",
                "- يعني لو كنتم ناسيين افكركم البيه يادوب قدر يوضب الشقة وبس لكن الفرش بالأجهزة الكهربائية بالتكيفات كل حاجة بتاعتي جبتها انا وجدتي ولا نسيتم",
                "حاولت الام ان تجر ناعم",
                "- يابنتي ماشقة جدتك ماشاء الله مفروشة احسن من هنا كمان يبقى ح تاخدي ده ليه مش محتاجاه",
                "وقفت دنيا بغضب ونظرت لهم وصاحت بهم",
                "- انتي ايه الجبروت ده لو بنتك كنتي ح تقبلي يتعمل فيها كده يعني مش مكفيكي تطرديني من شقتي عايزة عفشي كمان ماشفتش جبروت بالشكل ده وانت ساكت خلاص دنيا انتهت بالنسبة لك طيب ح تقدر تنام علي سريري مع غيري",
                "ردت الام سريعا",
                "- ماهو يادوب يغير أوضة النوم بس",
                "ضحكت دنيا بصوتها كلها وهي تنظر لزوجها بقهر وحزن",
                "- انا مش قادرة أصدق بجد مش قادرة أصدق ح تغير أوضة النوم طيب والله كتر خيرك طيب ح تقدر تقعد معاها هنا ولا هنا ولا هنا كانت تشير على كل مكان في المنزل ح تنسى كل ذكرياتنا مع بعض ح تنسي كل ده عموما انت حر بس يكون في علمكم انا مش ح تنازل عن أي حاجة ليا هنا عفشي بأجهزتي كل حاجة ح اخدها وبعدها الشقة ليك تعمل فيها اللي عايزة عن اذنكم تعبانة وعايزة انام",
                "دخلت دنيا الغرفة واغلقت الباب خلفها بعنف ونظر ياسر لأمه بحزن",
                "- ليه كده يا امي ليه الوجع ده كله حرام عليكي",
                "- حرمت عليها عيشتها تغور بعفشها في داهية انا ح اتصرف واجيب لك فلوس تفرش الشقة واحدة واحدة المهم تغور هي في داهية",
                "انصرفت الام وظل ياسر مكانه لا يعرف ماذا يفعل فهو لن يجرؤ ان يتحدث معها في شئ ولكن ما سيراه بعد ذلك لن يخطر له على بال"
            ]
        },
        {
            "name": "الفصل الرابع 🌹",
            "content": [
                "لم ينم ياسر الا متأخراً اما دنيا فجلست في الغرفة تبكي حالها ووجعها وكيف قهرها من كان يوما حبيبها ولكنها قامت وتوضئت وصلت ركعتين لله اخذت تبكي حالها فيهم وتدعو الله ان يعطيها قوة التحمل والصبر وبعد أن انتهت قامت برفع الهاتف وقامت بعمل مكالمة كانت بداية تغيير قلبها من جهة ياسر وبعدها نامت في هدوء",
                "استيقظت في الصباح وارتدت ملابسها وخرجت فوجدت ياسر ينام على الأريكة فدخلت غرفتهم وظلت تنظر لكل ركن فيها وتتذكر ماذا كانوا يفعلون وكيف امضت بها سنوات في سعادة وحب هدمه هو وأمه بسهولة نفضت رأسها من تلك الأفكار وبدأت تخرج الشنط وتضع بها كل ما يخصها من ملابسها ومجوهراتها فقط حتى الانتيكات التي كانت تحضرها خاصة لبيتهم تركتها اما الانتيكات الخاصة بوالديها و جدتها اخذتهم وفعلت ذلك في كل الغرف وعندها استيقظ ياسر وجرى عليها وعندما حاول الاقتراب منها ابتعدت عنه ونظرت له",
                "- بعد اذنك ياريت تشيل هدومك من الدولاب واي حاجة تخصك بس خدها في شنط لان كلها شوية والناس ح تيجي تفك العفش",
                "نظر لها ياسر بذهول",
                "- يااااااااااه مستعجلة قوي كده ليه يا دنيا... ضحكت بقوة وهي تنظر له",
                "- انا اللي مستعجلة فعلا عندك حق.... ده اللي هو انا سبحان الله عموما ماعلينا ياريت تخلص بعد اذنك",
                "- حاضر يادنيا",
                "دخل ياسر غرفتهم وفعل كما فعلت دنيا ظل ينظر لكل ركن بها ويتذكر ضحكاتهم ولعبهم وما كانت تفعله دنيا معه وكيف كانت تصنع كل شئ له بحب وعشق ودلع فدمعت عيونه ولكنه مسحها وهمس بينه وبين نفسه",
                "- ح تزعل شوية وبعدين ح اروح لها اصالحها واراضيها انا مقدرش استغني عنها دي حبيبتي وقام بالفعل بجمع كل اشياءه في شنط وخرج فوجد الناس قد حضرت بالفعل وبدءت في فك وتحميل كل شئ من صيني لأدوات مطبخ للتكيفات للأجهزة كل شئ وهو لا يعرف أين ستضعهم دنيا ولكنه تذكر أن جدتها لها شقة أيضا في نفس العمارة مغلقه فهي كانت تجلس في شقة ابنها بعد وفاته هو وزوجته فتخيل انها ستضعهم في تلك الشقة ولكنه بهت وهو يسمع الرجل يتحدث الي دنيا",
                "- بجد يا مدام مش عارف اقول لحضرتك ايه اول مرة اشوف كده ماحدش بيتبرع بكل حاجة كده ابدا جزاكِ الله كل خير ناس كتير وبنات كتير ح تدعي لكم من قلبها ربنا يوسعها عليكم ابتسمت دنيا بألم فقد كانت كل قطعة تنزل من المنزل تأخذ معها قطعة من قلبها فكل مكان وكل قطعة في المنزل شهدت على حبهم و عشقهم والان كل شئ انتهى وذهب",
                "- ربنا يوسعها علينا كلنا انا اللي بشكرك انك جبت ناس كتير علشان ننجز",
                "- مرة تانية انا بتشكركم قوي عن اذنكم",
                "- اتفضل",
                "التفتت دنيا لياسر ونظرت له وسمحت لدموعها بالانهيار وفتحت ذراعيها الاثنان وهي تنظر له",
                "- اتفضل الشقة اهه اعملك حياة جديدة فيها..... خلاص كل حاجة تخصنا راحت انتهت زي ماحياتنا انتهت",
                "جري ياسر عليها واحتضنها بالقوة وهي تعافر حتى ابتعدت فنظر لها ودموعه تتساقط",
                "- دنيا علشان خاطري ماتبعدنيش كده",
                "- ابعدك انت اللي بعدت مش انا.... انت اللي بعت مش انا",
                "- دنيا انتي عارفة انه غصب عني",
                "- فعلا غصب عنك.... ماهو واضح انه غصب عنك بدليل انك روحت وحكيت مع زميلتك ولا اقول مراتك وعرتني ادامها بكل قسوة وسيبت مامتك امبارح تيجي بكل جبروت تطردني من شقتي الشقة اللي شافت حبنا وعشقنا لا وياريت كده وبس ده بجبروتها عايزاني كمان اسيب عفشي يعني عايزانى اخرج بشنطة هدومي وانت ساكت عارف يا ياسر روح قول لمامتك اللي طول عمرها كرهاني من غير سبب حاولتي تكسريها وتذليها ووجعتيها بعيب مش في ايدها عرفها اني اتنازلت عن كل حاجة بس مش ليك لا لدار أيتام يجوزوا بيه بناتها وشبابها",
                "صعق ياسر ونظر لها",
                "- انتي اتبرعتي بعفشنا بذكرياتنا كلها اللي عليه قدرتي تعملي كده يادنيا",
                "صرخت دنيا بكل ألم وهي تضربه في صدره",
                "- انا اللي اتنازلت .... انت بتقول انا اللي اتنازلت.... طيب انا اتنازلت عن شوية خشب لكن انت اتنازلت عن قلب بني ادمه عن روح بني ادمه اتنازلت عن حياتنا عن حبنا روح يا ياسر ربنا يسعدك انا في بيت نانا يا ياسر ولما تبقى تعورني زي والدتك ماقالت ح تلاقيني هناك عن اذنك اه الف مبروك ربنا ينولك اللي في بالك",
                "خرجت دنيا سريعا تسحب خلفها شنطتين بهم اشياءها وهبطت الي سيارتها ووضعتهم بها ورفعت راسها تنظر للبيت بدموع وبعدها ركبت سيارتها ورحلت",
                "اما ياسر فظل مكانه في حالة ذهول ينظر حوله لذلك الفراغ وضحكاتها وهي تجري منه وهو يجري خلفها ترن في اذنه همساتها لها في اوقاتهم الحميمية ظل يدور في كل مكان في الشقة ويتذكر ما كان يحدث بينهم في الحمام وهي تحضره له وهو يداعبها وتضحك معه...وهي تقف أمامه حتى تهذب له شعره وتحلق له ذقنه...... في المطبخ وهي تقف حتى تحضر له الطعام وتتمايل مع الموسيقى وهو يجلس خلفها ينظر لها ويبتسم بحب ظلت الذكريات تتدفق عليه بقوة حتى صرخ بأسمها وهو يبكي ولكن بعد فوات الأوان فهي رحلت وتركته فنزل سريعا مغلقا الباب خلفه وركب سيارته واتجه لأمه فهي السبب في كل شئ",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهبت دنيا الي منزل جدتها وقامت بفتح الباب الحديد فشعرت بها هناء فقامت سريعا وفتحت بابها فوجدتها ووجدت بجوارها الشنط فأرتعبت وجرت عليها",
                "- في أيه يا دنيا حصل ايه حبيبتي ايه الشنط دي",
                "فور ان وجدتها دنيا أمامها انهارت قوتها ووقعت أرضاً مغم عليها فصرخت هناء في وقت خروج بهاء من البيت وخلفه رحيق تودعه فجروا عليها وحاولوا افاقتها وعندما فشلوا حملها بهاء وادخلها الي بيت هناء وعاد ساحبا شنطها وأغلق الباب الحديد وعاد لهم فوجدهم قد افاقوها وجلسوا جميعا حولها بعد أن قامت هناء بعمل عصير ليمون لها وقام بهاء الي شقته واحضر ابنه وأغلق الباب بعد أن احضر مفتاح رحيق ونظرت لها هناء وهي تربت على ظهرها",
                "- في أيه يابنتي طمنينا ياقلب امك",
                "نظرت لها دنيا والدموع تنهمر من عيونها وأخذت تقص عليهم ما حدث منذ بدء تغيره معها حتى مصارحته لها برغبته في الزواج حتى حضور والدته حتى اليوم وهو يعلم انها تبرعت بالعفش شهقت هناء ووضعت يدها على صدرها",
                "- اما ست واطية ماعندهاش ريحة الدم بعد كل ده ايه ياختي الجبروت ده صحيح فعلا اللي اختشوا ماتوا",
                "اما رحيق فكانت تؤازر تؤامتها في البكاء وهي تجلس بجوارها من الجهة الأخرى وتحتضن يدها بحنان اما بهاء فوقف ونظر لهم",
                "- العيب مش عليها العيب على الندل اللي اسمه ياسر كان ممكن يعمل ده من غير مايجرحها لكن هو ضعيف وواطي دنيا بقولك ايه انتي مش ضعيفة ولا مكسورة الجناح ولا في حاجة تكسر عينك فاهمة هما اللي زبالة ودون",
                "نظرت دنيا له",
                "- لا يا بهاء انا مكسورة فعلا بس مش بأيدي العيب اللي عندي مش بأيدي هو مافكرش لو كان مكاني كنت ح اسيبه ولا ح اكمل... والله لو كان ما ح يفرق كنت متخيلة اني غالية قوي عنده لكن طلعت ولا اي حاجة",
                "- دنيا احنا اخوات وأهل وأصحاب وعشرة عمر يمكن انتي تقدري تعملي كده ويمكن غيرك ماكانش يقدر وكانت طلبت الطلاق يمكن غيره كان يقدر يكمل ويتحمل ولا يفرق معاه زي عمو هادي جوز ماما هناء ويمكن حد تاني مايقدرش زيه يمكن مامته ضغطت عليه جامد يمكن هو مش قادر حاجات كتير قوي يابنتي المهم في الاخر انتي عايزة ايه وماتفتكريش انك وحدك لا خالص كلنا جانبك",
                "- صدقني يا بهاء انا مش عارفة انا عايزة ايه انا موجوعة قوي منه وحاسة في الوقت الحالي اني مش طايقة اشوفه ولا اسمع صوته ضربني بخنجر عارف لو من الاول قالي مش ح اقدر ماكنتش ح اعترض كل واحد وقدرته لكن ده كل يوم كان يقولي مقدرش اعيش من غيرك انتي حبيبتي حتى لما قالي انه ح يتجوز كنت ح ازعل شوية وح اقدر لكن اللي عملته مامته وسكوته ادامها قهرني هو انا رخيصة قوي كده",
                "هنا احتضنها رحيق بقوة",
                "- اوعي تقولي كده فاهمة انتي غالية قوي بس هو اللي غبي وحمار وبكره يندم ومش هو لوحده هو وأمه اللي معرفش جابت الجبروت ده منين",
                "نظرت لهم هناء بحنان",
                "- يالا يالا انسوا اللي حصل وح اقوم احضر لكم اكل إنما ايه ملوكي ملوكي",
                "ضحك بهاء بقوة",
                "- وانا قتيل الاكل ده قوليلي بقى يا هنوءه عايز ايه من تحت وانا انزل اجيبه لك حبيبتي",
                "- كل حاجة هنا حبيبي",
                "- طيب انا ح اسيبكم ربع ساعة كده ح اشوف حاجة وارجع لكم تاني اوعوا تأكلوا من غيري",
                "نظرت له زوجته",
                "- هو احنا نقدر برضه يا هيبا يالا شوف رايح فين وتعال ماتتأخرش انت كده مش رايح الشغل النهاردة",
                "- لا حبيبتي ح اكلمهم في المكتب هما يتعاملوا ولو في حاجة يبعتوها على الميل يالا سلام لو احتاجتم حاجة كلموني",
                "- ماشي ياهيبا لا اله الا الله",
                "- محمد رسول الله",
                "انصرف بهاء وذهب الي السوبر ماركت وقام بشراء كل شئ يحتاجة البيت لدنيا فهي الان لن تكون في حالة تسمح بالتفكير في شئ كما أن البيت فارغ تماماً وبعد أن انتهى قام بالاتصال بالخادمة التي تأتي لهم وطلب منها التوجهة للشقة المقابلة لهم وعندما وصل قام بفتح الباب لها دون أن يشعر به احد وادخل كل شئ معه للداخل وطلب من الخادمة تنظيف الشقة في هدوء وبعد أن تنتهي تقوم برص كل شئ في مكانه وبعدها تذهب له عند هناء وتركها وانصرف ذاهباً لهم ووجدهم قد انتهوا من صنع الفطار وجلسوا جميعاً ليتناولوا الطعام وهم يحاولون إخراج دنيا من حالتها",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهب ياسر الي والدته بعد انصراف دنيا وفتح الباب وهو يصرخ بها",
                "- ارتحتي دلوقتي يا الهام هانم ارتحتي لما خربتي بيتي فضلتي تزني على دماغي تزني على دماغي لما مشيت وراكي زي الكلب وياريت استكفيتي بكده لا ازاي لازم تقهريها وتوجعيها كنت ح اقدر انا أقنعها اني اتجوز من غير ما قهرها مش كفاية وجعها إنما ازاي وبعدين نفسي افهم جبتي الجبروت ده منين ياشيخة حرام عليكي يعني مش كفاية مشتيها من بيتها بكل بجاحة لا عايزة تسيب عفشها كمان ايه ده انا لو كنت جايب كل حاجة ماكنتش ح اعمل كده ارتحتي دمرتيها ودمرتيني عارفة عملت ايه اتبرعت بكل حاجة كل حاجة حتى هدايانا لبعض عارفة ده يعني ايه يعني خلاص بتقولي مابقتش تلزمني مشيت وسابتني خلاص مشيت وسابتني عملتي كده ليه عملتي كده ليه",
                "كان يصرخ بها وهو يبكي وهي في حالة وجوم وزوجها خلفه فهو قد نسي شيئا وعاد  ليستمع لكل شئ منذ البداية وبعدها انهار ياسر أرضا ولمحت الهام حسين يقف أمامها فشهقت برعب لانه قد حذرها اكثر من مرة حتى لاتخرب بيت ابنها فهو كان عاشق لدنيا معتبر اياها ابنته تحول وجه حسين واقترب واقفا أمام ابنه",
                "- عارف عملت كده ليه علشان انسانة مريضة حقودة وقلبها اسود بالرغم من انها المفروض تكون اكتر واحدة تحس بيها لأنها يتيمة زيها بس ازاي... اه طبعا ازاي هي كانت يتيمة فقيرة محلتهاش ال لضه لكن دنيا أهلها سابوها مرتاحة ازاي بقى تبقى هي أحسن منها بس الغلط مش عليها لوحدها الغلط عليك علشان انت واطي وقليل الأصل وندل ماصنتش العشرة اللي كانت بينكم وجريت وراء كلام امك خليها تنفعك بقى يا عديم الشخصية ثم التفت لزوجته",
                "حذرتك بدل المره اتنين وتلاتة وقلت لك انتي اللي ح تندمي يا الهام وكسرتي كلامي وفضلتي وراء ابنك لغاية ماخرب بيته",
                "ارتبكت الهام ونظرت له وهي تكاد ترتعد",
                "- ياحسين انا كان نفسي افرح بولاده يعني انت ماكانش نفسك وبعدين بيت ايه اللي اتخرب هي ح تزعل شوية وفي الاخر ح تقبل بالأمر الواقع يعني هي عندها حد غيره وهو يتجوز ويفرح بعياله ويبقى يروح لها وقت مايعوزها ايه اجرمت",
                "نظر لها حسين بذهول على بجاحتها وجبروتها بهذه الطريقة",
                "- اه اجرمتي هديتي بيت وحياة جميلة ومستقرة علشان حقدك وغلك عليها ضامنة اللي يتجوزها تخلف ولا حتى ضامنة رغم انه سليم انه يخلف عموما مابقاش فارق انا حذرتك وانتي ضربتي بكلامي عرض الحائط وانا مابرجعش في كلامي الهام انتي طالق طالق طالق",
                "نظرت له الهام بذهول ووقف ابنه ينظر لهم وفجاءه ضحك بقوة",
                "- ياسلام شفتي ربنا خربتي بيتي وادي بيتك كمان اتخرب يابابا ارجوك",
                "- لو فتحت بقك بكلمة ح انسى انك ابني اتفضل خد امك من ادامي ورقتها ح توصلها على بيتك الخربان وعلشان انا ابن أصل على ما تلمي هدومك وحاجتك ح اكون جبت حد يلم عفشك ده ها يا الهام عفشك اللي هو انا جايب كل قشاية فيه بس حقك عايز انزل وارجع ماشفش وشك هنا",
                "وخرج من البيت مغلقاً خلفه الباب بقوة جعلتها تنتبه فنظرت لولدها",
                "- ياسر هو ابوك كان هنا ولا انا بحلم ضحك ياسر ودموعه على وجهه",
                "- لا كان هنا يا... يا ماما كان هنا وطلقك خربتي بيتي وبيتك اتفضلي لمى حاجتك بقى يظهر ان النهاردة يوم لم العفش يالا لله الأمر من قبل ومن بعد",
                "- يعني هو طلقني ابوك طلقني يالهووووووووووي هد كل اللي بينا علشان خاطرها رماني علشان خاطر واحدة مش من دمنا حتى طلقني ورمى عشرتي",
                "- زي ما انتي كنتي عايزانى اعمل لكن انا مش ح اطلق دنيا ايوة انا ح افضل وراها لغاية ماتسامحني",
                "- انت ليك عين تجيب سيرتها دي خربت بيت امك",
                "ضحك ياسر بقوة وهو ينظر لها",
                "- انتي مصدقة اللي بتقوليه انتي اللي خربتي بيتك بايدك وخربتي بيتي معاكي بس لا انا اه نفسي ابقي اب لكن مش ح تنازل عن دنيا ح افضل وراها لغاية ماتصفي لي وتسامحني",
                "- بقولك ايه بعد كل اللي حصل ده انا لايهمني دنيا ولا زفت انت تتجوز وتخلف علشان اشوف ابنك وساعتها اكيد ابوك ح يرضى عني ويرجعني هو بس علشان زعلان لكن بكره يروق هو بيحبني ومايقدرش يستغنى عني شوية كده وح يروق ولما يعرف ان مراتك حامل ح ينبسط وساعتها كل حاجة تبقى كويسة",
                "نظر لها ابنها وهو يندب حظه انه استمع لأمه ولكن هيهات ليت الزمان يعود يوما",
                "- يالا ياماما خلينا نمشي لمى حاجتك ويالا انا تعبان ومخنوق ومش قادر",
                "- يعني مستعجل على ايه ح نروح نقعد فين على البلاط بعد ما الهانم شالت كل حاجة",
                "صرخ ياسر بها",
                "- حقها حقها عفشها وبفلوس أهلها وكفاية بقى ارجوكي واه ح نروح نقعد على البلاط ح تيجي ولا امشي",
                "- انت عايز تتخلى عني انت كمان بعد ماعملت ده علشانك والنتيجة اني أطلقت بعد العمر ده",
                "- ماتضحكيش على نفسك يا امي وتقولي عملتي ده علشان ماشي",
                "- ماشي يابن بطني ماشي",
                "بعد قليل انصرفت الهام من البيت وهي تحمل معها شنطها وهي تنظر للبيت وتحدث نفسها",
                "- كلها شوية ويرجعني انا عارفة معلش لحظة غضب وأنفعال بس وظلت تحدث نفسها هكذا حتى وصلوا الي بيت ياسر",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "انصرف حسين من المنزل بعد أن قام بتطليق الهام كان يجلس في سيارته وهو حزين على تلك الفتاة الجميلة التي اعتبرها ابنته وقام بضرب الدريكسيون بيده وهو يتحدث",
                "- غبي غبي  ضيعت ملاك من ايدك اشرب بقى ياحمار انت فعلا ماتستهلهاش",
                "قام حسين برفع هاتفه وقام بالاتصال بدنيا الذي ردت عليه فورا فهي دائما ماكانت تعتبره والدها",
                "- سلام عليكم يابابا",
                "- وعليك السلام ياحبيبة بابا انا جي لك في الطريق عايزة حاجة حبيبتي اجيبها معايا وانا جي",
                "- لا يابابا تسلم لي يارب بس حضرتك تعالي عند ماما هناء انا عندها مش في شقة نانا",
                "- حاضر ياقلبي مسافة الطريق وح اكون عندك",
                "أغلق حسين الهاتف مع دنيا وقام بالاتصال برجل من رجاله وأخبره ان يأخذ مفتاح البيت من درج مكتبه ويحضر ناس يقومون بجمع كل ما في الشقة وإرساله الي شقة ابنه وبعد ان أغلق معه اتجه الي السوبر ماركت وقام بشراء مستلزمات البيت لدنيا و ذهب إلى محل حلويات وقام بشراء حلوياتها المفضلة واتجه بعدها إلى بيتها وقام بالصعود ومعه الحلويات وبعض الأشياء وفتح له بهاء",
                "- اهلا يا عمي ايه اللي حضرتك شايله ده كله طيب كنت كلمنا ونزلت لك انا",
                "- اهلا بيك ياحبيبي ماكنتش اعرف انك اجازة وطبعا مش ممكن ح اخلي بنتي تنزل تشيل ومادام بقى موجود اتفضل المفتاح اهو وانزل بقى هات باقي الحاجة يالا زي الشاطر",
                "- حاضر ياعمي تؤمر",
                "جرت عليه دنيا وارتمت في احضانه فأحتضنها بقوة ورفع رأسها",
                "- اوعي تعيطي فاهمة اوعي.... تعيطي لما يكون حد يستاهل لكن ده واطي وندل ثم نظر فوجد هناء ورحيق فأبتسم معلش سامحوني دنيا لهتني عن السلام ازيك يا ست هناء",
                "- ولا يهمك يا حاج حسين اتفضل اقعد ده انت نورتنا",
                "- بنورك يا ست الكل ازيك يارحيق يابنتي عاملة ايه دنيا كانت قالت لي انك تعبانه في حملك طمنيني انتي بخير",
                "- الحمدلله ياعمي بخير الحمدلله والله",
                "جلس حسين وهو يجلس دنيا بجواره ويحتويها بيده وبدء بقص كل شئ حدث مع الهام واخبرهم انه قام بتطليقها واعطاها كل شئ في البيت فصدموا جميعاً ونظرت له دنيا",
                "- ليه يا بابا كده بس",
                "- لاني حذرتها بدل المرة مرات وهي مافيش فايدة فيها خلاص تتحمل نتيجة غلطها انا تعبت منها ومن تصرفاتها الغلط وتحكمها انها تسيطر على كل حاجة وزي ماخربت بيت ابنها خربت بيتها تتحمل ماتفتكروش اني عبيط وممكن أصدق انك ترجعي للحيوان ده بعد اللي عمله حتى لو اعتذر بدل المرة الف بس انا ح اقولك حاجة أدام الكل",
                "- اتفضل يا بابا",
                "- اوعي تطلبي الطلاق دلوقتي لان الناس ح تغلطك وتقول انك ظالمة مش عايزاه يبقى اب يابنتي الناس ليها اللي شايفاه خليه هو يغلط لوحده فاهماني يا دنيا",
                "- فاهمة يا بابا بس انا",
                "- عارف انك مش طايقاه بس سيبيه هو غبي وماشي وراء كلام  امه وهي ح تخليه يغلط ويغلط ولا ايه رايكم ياجماعة",
                "أيد الجميع رأيه حتى نظرت له رحيق",
                "- سامحني ياعمي بس انا بجد نفسي اعرف ليه مامته عملت كده مع دنيا انا عارفة كويس قوي دنيا بتعاملها ازاي",
                "تنهد حسين وهو يشعر بالاختناق من تلك المرأة التي كانت يوما زوجته واخذ يقص عليهم ما قاله لولده وبعد أن انتهى نظرت له هناء",
                "- يا سبحان الله بدل ما تكون هي ساندها تعمل كده يالا ربنا يسامحها و يسامحه على قهرة بنتي بالشكل ده",
                "- غلطانه يا ست هناء دنيا لو سمحت لهم يقهروها تبقى هي غلطانة لازم تبقي قوية لازم لما يجي لك هنا يبقى هو اللي حاسس بالكسرة مش انتي فاهمة يابنتي",
                "- فاهمة يابابا واوعدك ح اشوف دنيا تانية خالص معاه",
                "أخذوا يتحدثون جميعا معا ويضحكون على قصص هناء على ثلاثتهم وبعد قليل أتت الخادمة وابلغت بهاء انها انتهت من تنظيم الشقة تماما وفو جئت دنيا بما فعله وما احضره هو وحسين وارتمت في احضانه تشكره وتشكر بهاء وطلبت من حسين ان يبيت معها اليوم فشقته أصبحت بلا عفش وامضوا باقي اليوم معا وهم جميعا يتكاتفون على إخراج دنيا من حالتها"
            ]
        },
        {
            "name": "الفصل الخامس 🌹",
            "content": [
                "اخذ ياسر اسبوع اجازة من عمله فهو لا يرغب في رؤية احد حاولت معه والدته كثيراً ولكنه كان لا ينصت لها كما حاولت رانيا الاتصال به اكثر من مره في اليوم حتى رد عليها مؤخرا بعد مرور ثلاث ايام  وعلمت منه أن دنيا تركت المنزل فأخذت قرارها ان تتوجه له في المنزل وبالفعل تحايلت على من معه ملفات العاملين وأخذت منه عنوان ياسر وبعد العمل تحركت لبيته وصعدت له ففتحت لها والدته فأرتبكت قليلاً ولكنها تماسكت ونظرت لها وهي تبتسم برقه",
                "- مساء الخير يا طنط انا رانيا زميلة المهندس ياسر",
                "- مساء النور ياحبيبتي اتفضلي اتفضلي",
                "دخلت رانيا وجلست وذهبت الهام لتنادي ولدها فخرج ياسر وهو مذهول بحضور دينا لمنزله فنظر لها",
                "- خير يا رانيا في حاجة",
                "شعرت رانيا بالإحراج ولكن تحدثت الهام",
                "- أيه يابني حد يقابل ضيوفه بالشكل ده",
                "- انا اسف يا رانيا بس استغربت حضورك لكن اهلا وسهلا اتفضلي اقعدي",
                "نظرت له رانيا وهي تبتسم",
                "- قلقت عليك قصدي قلقنا عليك فقلت اجي اطمن",
                "- الحمدلله يا رانيا بس لغاية دلوقتي مش قادر أصدق ان دنيا سابت البيت سابتني ومشيت",
                "- معلش هي بس ح تلاقيها اتأثرت شوية وح تزعل شويه وبعدها ترجع لك تاني",
                "نظر ياسر لأمه بألم والتفت لرانيا",
                "- بعد اللي سمعته ماعتقدش ربنا يسهل هنا نظرت له امه تتصنع الحزن والتفتت لرانيا",
                "- يابنتي غلط اني عايزة اشوف احفادي ح استنى ايه بقى لنا كام سنه اهو هو مش من حقي يعني",
                "اقتربت رانيا منها وامسكت يدها",
                "- لا طبعا يا طنط حقك اكيد معلش هو ياسر بس متأثر ماهي مراته برضه يا طنط بس حضرتك متزعليش منه هو ليه بركة الا حضرتك",
                "فأحتضنتها الهام وهي تنظر لابنها",
                "- شايف البنات الذوق والأخلاق نظر لها ياسر بغضب وانتفض واقفا",
                "- ماما من فضلك دنيا مافيش في ادبها واخلاقها وأعتقد المفروض تكوني اكتر واحدة عارفة الكلام ده فمن فضلك ماتكلميش عليها كده",
                "- ماشي يابني",
                "اقتربت رانيا من ياسر ووضعت يدها على يده بحنان",
                "- ياسر انت اكيد نفسك تبقى اب مش ذنبك ده وبعدين انت مش ح تسيبها اكيد لكن هي لازم تتفهم حقك وتقدر ده و زي مابقول طالما بتحبك قوي ح تسامح وترجع لك",
                "- ياريت يا رانيا ياريت",
                "ظلت رانيا معهم قليلاً تتحدث معهم حتى أعجبت بها امه وبعدها انصرفت على وعد لوالدته انها ستسئل عنها دائما وقام ياسر وارتدي ثيابه وجاء ليخرج فسألته والدته",
                "- رايح فين يا ياسر",
                "- رايح لدنيا يا ماما لعل تكون هديت",
                "- بقولك ايه بطل الضعف ده سيبها اسبوع ولا اتنين وبعدين روح لها علشان تتعلم الأدب صدقني يابني كل ما تأسي قلبك عليها شوية ح ترضخ لك دي واحدة لا شغله ولا مشغله سيبها اسبوعين تتعلم الأدب علشان لما تروح لها ترضخ لك على طول",
                "- تفتكري يا أمي",
                "- ايوة طبعا حبيبي بس سيبك انت رانيا دي بت جدعه وطيبه وحلوة وشكلها بتعزك قوي فأبتسم ياسر بحزن",
                "- ايوة يا ماما رانيا للأسف بتحبني من زمان",
                "- طيب حلو اهو عروسة وح ترضى شكلها",
                "- عروسة ايه يا ماما اللي بتقولي عليها دلوقتي انا في ايه ولا ايه",
                "- يابني شكلها بتحبك وبما انها عارفة انك متجوز ومن كلامها النهاردة يقول انها راضية",
                "- ربنا يسهل يا ماما ح ابقى اشوف",
                "- يابني انتهز الفرصة واتجوزها واهو الأسبوعين اللي ح تسيب فيهم دنيا اتجوزها واهو الأسبوعين دول تبقى معاك ست وتنبسط وان شاء الله ربنا يرزقك الخلف من رانيا قلت ايه",
                "- سيبيني افكر يا ماما وحتى لو وافقت رانيا ممكن توافق في وقت قليل كده وكمان مش كل ده عايز فلوس",
                "- اهو الحمدلله ابوك بعت العفش وانت عارف انا لسه مغيرة كل حاجة من سنة يعني كل حاجة جديدة ولو على الشبكة ح اديك حاجات دهب من عندي تبعها وتكمل عليها من معاك وتجيب لها شبكة حلوة وماعتقدش انكم ح تعملوا فرح هي مطلقة مش بنت بنوت وسيبني انا ح اكلمها سيب لي رقمها ومالكش دعوة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "استيقظت دنيا من نومها ونشاطها اليوم اكبر من الايام الثلاثة الماضية قامت بعمل روتينها اليومي قبل أن تخرج من غرفتها وبعد أن انتهت خرجت وذهبت لتحضير الإفطار وقررت أن تدعو هناء ورحيق وبهاء للإفطار معها ومع حسين وبعد أن انتهت واخرجت كل شئ على السفرة قامت بإيقاظ حسين و بعدها ذهبت إلى هناء ورحيق وطلبت منهم الحضور للإفطار معها وبالفعل جلسوا جميعاً يتناولون الإفطار معا وكانت دنيا تجلس وتضع باهر على قدمها تطعمه بيدها وهو يتناول الطعام بسعادة دون اعتراض فنظرت لها رحيق وهي تمثل الضيق",
                "- نفسي افهم الكلب الصغنن ده بياكل معاكي من غير تعب ولا مجهود اشمعني معانا ياكلب",
                "فأحتضنته دنيا وهي تقبله بحب وهو يتمسح بصدرها ويحتضنها بيده ونظرت لرحيق بغضب",
                "- بقولك ايه ماتشتميش حبيبي ده احسن تبقى بزعله وحق عرب ده حبيب خالتو ده مش كده يا روحي انت وظلت تقبله وهي تدغدغه وهو يضحك وينظر لها",
                "-  دودو انا غير",
                "- انتي غيري ياقطة خلاثي ياناس على العسل المكرر ده اعمل فيه ايه بس ياختاااااااااااااي",
                "ظلوا هكذا حتى انتهوا وقامت دنيا بعمل القهوة للجميع ماعدا رحيق فصنعت لها عصير جوافة بحليب وبعد أن انتهوا ذهب بهاء وحسين لعملهم وجلس الباقي سويا. ونظرت لهم دنيا",
                "- ماما انا عزماكم على الغداء النهاردة",
                "- ليه ياحبيبتي تتعبي نفسك",
                "- معلش ياماما انا عايزة ده",
                "- خلاص نعمل سوا حبيبتي انتي جزء وانا جزء",
                "- لا ياحبيبتي حضرتك تفضلي مرتاحة خليكي قاعدة مع البت دي فنظرت لها رحيق واخرجت لها لسانها",
                "- احسن يالا ياعثمانه قومي اعملي الغداء عايزة ادلع النهاردة دلع إنما ايه",
                "اقتربت منها دنيا تحتضنها بقوة",
                "- حبيبتي تؤمري نفسك في ايه",
                "- نفسي اكلك ياكلبه انتي",
                "أخذا الاثنان يضحكان وهما يحتضنان بعضهما حتى نظرت لها دنيا وهي تضحك",
                "- أيه يابنتي موضوع الكلاب معاكي انتي قلبتي ولا ايه",
                "- لا بجد يا دنيا خلينا ناكل اي حاجة كل واحد يعمل حاجة",
                "- بس يابت بطلي رخامة وبعدين من هنا ورايح انتي ماتعمليش حاجة كل يوم ح نتغدى مع بعض كفاية التعب اللي انتي فيه وكمان باهر اول مايصحي هاتيه ليا يقعد معايا وبالليل بهاء ياخده وبعدين ادينا طول الوقت مع بعض ولا ايه ياماما",
                "- والله يابنتي قلت لها كده اول ماعرفت انها حملت لكن هي ماردتش كويس انتي بقى اتصرفي معاها",
                "- خلاص هو فرمان طلع من هنا ورايح كل يوم ح نتغدى مع بعض  وانا ياستي اللي ح اقول لبهاء اسيبكم شوية اروح اشوف ح اعمل ايه نظرت لها هناء بحنان",
                "- عايزة حاجة اعملها معاكي يا دودو",
                "- لا ياماما تسلمي انا مش ح اتأخر عليكم وح اكلم بهاء اقوله وعايزة اقول لبابا حسين كمان يعمل حسابه يروح يجيب شوية هدوم ليه علشان يقعد معايا بدل ما يقعد وحده مش عادي ياماما",
                "- طبعا يابنتي عادي ده ابو جوزك يعني عادي يبات معاكي",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يستلقي ياسر علي فراشه وهو يفكر فيما قالته له والدته وانتبه على صوت هاتفه فانتفض متخيلاً ان دنيا من تتحدث معه ولكنه وجدها اخته يمني المتزوجة والتي تقيم مع زوجها أمير وأولادها حسين وأمل في الأمارات ففتح الهاتف",
                "- سلام عليكم اهلا يمني ازيك ياحبيبتي",
                "- وعليك السلام ورحمه الله ازيك يا ياسر انا تمام ياحبيبي انت اخبارك ايه وماما وبابا فين بتصل بالبيت محدش بيرد هما عندك",
                "- واحده واحده يا يمني انا ح اقولك",
                "واخذ يقص عليها ياسر كل ماحدث من البداية منذ إلحاح امه عليه حتي قيامه بالكشف دون دنيا انتهاءً بتطليق ابوهم لوالدتهم مرورا بكلام امه لدنيا وترك دنيا المنزل بعد أن تبرعت بكل اثاث المنزل وذهابها الي منزل جدتها وختم كلامه بطلب امه منه الزواج من زميلته",
                "- يانهار ابيض كل ده يحصل وانا معرفش معقول يا ياسر تضحي بحب دنيا ازاي قدرت تعملها طيب لو فرضا طلع فيك العيب ده تفتكر كانت سابتك اخص عليك يا ياسر عمري ماتوقعت تبيعها بالسهولة دي تصدق عندها حق عارف انا لو مكانها لو عملت ايه مش ممكن ارجع لك خصوصا بعد ما سيبت امك تبهدل فيها لا وكمان تروح تعريها أدام زميلتك وتحكي لها انتم ايه الجبروت ده يا اخي يا ستار عليكم",
                "- خلاص يا يمني انا مش مستحمل استنى ادي امك التليفون",
                "- لا شكرا انا مش ح اقدر اكلمها دلوقتي اكيد ح لخبط في الكلام وانا مش عايزة ده سلام يا ياسر",
                "- يا يمني",
                "- خلاص يا ياسر دلوقتي مع السلامة",
                "- مع السلامة يا يمني",
                "انهي ياسر المكالمة في دخول والدته وهي تستمع لاسم ابنتها فنظرت له",
                "- دي يمني بنتي",
                "- ايوة يا ماما",
                "- طيب ايه ماكلمتنيش ليه انت مش قلت لها اللي ابوك عمله",
                "ضحك ياسر بسخرية وهو ينظر لوالدته",
                "- قلت لها يا امي قلت لها وسمعتني كلام سم وقفلت",
                "- من غير ماتكلمني قالت لك ايه فهمني",
                "قص ياسر لوالدته كل ما حدث بينه وبين اخته فأستشاطت غضباً وظلت تبث أفكارها السامه في رأس ولدها بضرورة الزواج من رانيا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تركت دنيا هناء تجلس مع رحيق وامامهم باهر يلعب ودخلت هي الي المطبخ وقامت بالاتصال ببهاء وأخبرته بما أبلغت به رحيق وهناء وعندما حاول الاعتراض ابلغته انه فرمان ولا يمكن التراجع عنه فضحك ورفع الرايا واستسلم لقرارها وبعدها أغلقت معه وقامت بالاتصال بحسين الذي رد فورا",
                "- حبيبة ابوها",
                "- اهلا يا بابا اخبار الشغل ايه كله تمام",
                "- اه يابنتي الحمدلله كله تمام قولي ياشقية وراكي ايه",
                "- دايما كده يابابا كشفني المهم ياسيدي اتفضل حضرتك وانت جي تعدي على الشقه تجيب معاك شوية هدوم حلوه كده",
                "- ليه يابنتي انا يوم ولا اتنين اكون جبت شوية حاجات وارجع بيتي بقي",
                "- كده يابابا وتسبني لوحدي اهون عليك",
                "- يابنتي ماينفعش افضل معاكي كده كابس على نفسك وماتبقيش عارفة تاخدي حريتك",
                "- حرية ايه يابابا بس هو حضرتك ح تحبس حريتي في ايه",
                "- يابنتي تقعدي براحتك تتحركي براحتك وكمان علشان لو جوزك جالك برضه",
                "- بابا لو سمحت انا بقعد ادامك وبتحرك براحتي ماتقلقش من كده اما بقى لو جه المهندس ياسر فامعتقدش انه ح يجي ده اولا وثانيا حتى لو جه ماعتقدش انه ح يبات وبعدين يا بابا ح اقولك اقتراح تاني",
                "- قولي ياستي انا سامعك",
                "- يابابتي شقة نانا تحت مفروشة فرش كده يمشي حضرتك قاعد معايا ولما تزهق مني وتحب تقعد لوحدك اقعد فيها واهو تفضل جانبي وبعدين مش كنت لسه بتقول امبارح ح امشي ازاي واسيب الواد باهر وابوه",
                "ضحك حسين بقوه وبعدها قال لدنيا",
                "- خلاص ياحبيبتي ماشي انا موافق ح اقعد في شقة جدتك ح اعدي اجيب الهدوم وأنا جي عايزة حاجة اجيبها معايا وانا جي",
                "- تسلم لي يا بابا مانحرمش منك حضرتك بس خلص شغلك وهات الهدوم وتعال انا النهاردة عامله لكم اكل ايه روعه",
                "- اممممممممم الست الشيف ح تبدع خلاص ح اجي لك هوا",
                "- في انتظارك يابابا",
                "بعد أن اغلقت دنيا مع حماها وجدت هاتفها يعلن عن اتصال دولي فنظرت وجدتها يمني",
                "- سلام عليكم يمنتي",
                "- وعليكم السلام ورحمه الله دنيتي عامله ايه",
                "- الحمدلله ياقلبي طمنيني عليكي وعلى امير والاولاد",
                "- كلنا بخير يا دنيا انا لسه قافله مع ياسر ايه اللي حصل لكل ده حبيبتي",
                "- هو مش قالك يا يمني",
                "- قالي بس مش قادرة أصدق يا دنيا معقول كل الحب ده تبقى دي النتيجة",
                "- الكلام ده كنتي تقوليه له هو بس خلاص الموضوع انتهى يا يمني ياسر دبحني بسكينة تلمه لما سكت ومامتك بتهني وتجرح فيا وتطردني من شقتي لا وكمان كانت عايزانى اسيب عفشي علشان العروسة تتجوز عليه شفتي الوجع والقهر",
                "- انتي عارفة انا رفضت اكلمها قفلت مع ياسر من غير ما اكلمها",
                "ضحكت دنيا بقوة وهمست ليمني",
                "زمانها دلوقتي بتقلبه عليكي وعليا يالا على البركه ياروحي",
                "ظلوا يتحدثون سوياً و دنيا تصنع الأكل حتى اغلقوا وكانت قد قاربت على الانتهاء من صنع الطعام واغلقت يمني معها على وعد بمعاودة الاتصال بها دائما",
                "انتهت دنيا من عمل الطعام وخرجت على غرفتها وأخذت حمامها وارتدت ثيابها وخرجت فوجدت باهر يحاول الجري عليها وهو ينادي ويفتح ذراعه لها فجرت عليه تحتضنه وترفعه للأعلى وتعود لتحتضنه وهو يضحك بقوة وحملته وجلست بجوار هناء",
                "- عملت لكم شوية حاجات بقى ح تاكلوا صوابعكم وراها وكلمت بهاء ياستي قلت له وكمان بابا حسين بت يارحيق مش عايزة تاخدي دش كده وتغيير هدومك قبل جوزك مايجي",
                "- والله يا دنيا نفسي بس مستنيه بهاء لما يجي مابقاش ينفع ادخل الحمام اخد دش لوحدي",
                "- قومي ياختي انا ح اديكي دش واخليكي فله قال تستنى جوزك قال امسكي ياماما الواد العسل ده ح اروح احمي امه وبعدين اجي احميه هو حبيب قلب خالتو ده ياناس",
                "اخذت دنيا رحيق وذهبوا الي شقتها وبالفعل اعطتها حماما جعلها تشعر برغبة شديدة في النوم وأخذت معها غيار لباهر وعادوا لشقة دنيا وجعلت رحيق تنام علي الاريكة واحضرت لها غطاء ودثرتها جيدا وأخذت باهر واعطته حماما هو الاخر وبعدها جعلته ينام هو أيضا ودثرته جيدا وابدلت ثيابها التي اغرقها باهر بلعبه وعادت تجلس بجوار هناء التي احتضنتها وهي تقبل راسها",
                "- ربنا يسعدك يا دنيا يابنتي دنيا وآخره باللي بتعمليه ده مجمعانا حواليكي وواخده بالك من الكل شايفه رحيق وباهر نايمين ازاي",
                "- ياحبيبتي ياماما ربنا مايحرمني منكم ابدا يارب رحيق دي تؤام روحي يا ماما وبهاء اخويا وسندي طول عمره انا بقى باهر ده بحسه ابني بجد",
                "- ان شاء الله حبيبتي ربنا يهدي لك الحال وترجعي لحياتك وربنا يراضيكي",
                "ابتسمت دنيا بحزن ونظرت لهناء",
                "- خلاص يا ماما الموضوع ده انتهى ياسر دبحني ياماما تفتكري الواحدة بعد ما تدبح بترجع تحيا تاني انا بس ح اعمل زي ما بابا قال مش ح اطلب الطلاق دلوقتي ح اسيبه وانا عارفه ان امه ح تفضل وراه لما يعملها وربنا يصلح له حاله",
                "- بكره يندم ويعض على صوابعه كمان من الندم",
                "- يالا يا ماما المهم صحيح يا هنوءه عايزة حد ينضف شقه نانا تحت علشان بابا حسين كان عايز يمشي قال ايه علشان يسبني براحتي ولما صمم عرضت عليه يقعد في شقه نانا ووافق الحمدلله",
                "- ح اكلم لك البت ازهار تيجي من الصبح بكره تخليها له فله",
                "- تسلمي لي يا امي",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "قامت الهام بالاتصال برانيا وأخذت تتحدث معها واخبرتها برغبتها في الزواج من ابنها واتفقت معها على كل شئ وكانت رانيا تعيش بمفردها فأهلها قد قاطعوها لتصميمها على الطلاق من زوجها بحجة ان لديه مشكلة تؤخر الإنجاب قليلاً ولكنها تركته لأنه كان رجل متدين الي حد ما لا يحب أن تتأخر زوجته بالخارج او ترتدي ملابس كاشفة لا تضحك مع الرجال وهي كانت ترغب في الانطلاق بحرية فتحججت بأنها لا ترغب في انتظار علاجه وعندما اهانته بتلك الطريقة ورغم حبه لها إلا أنه طلقها دون أن يرف له جفن وعندما حاول أهلها معه رفض رفضا قاطع فقاطعوها ولذلك وافقت على كلام الهام فورا واتفقت معها على انهم سوف يذهبون لها في المساء ومعهم المأذون والشهود ليعقدوا قرانهم وتعود معهم للبيت واغلقت معها ودخلت لأبنها",
                "- ياسر اصحى يابني",
                "- نعم يا امي عايزه ايه",
                "- قوم ياواد حضر نفسك كده وضبطها واحلق كده انا كلمت رانيا واتفقت معاها ح نروح لها النهاردة تعقد عليها ونجيبها معانا على هنا يالا قوم انت لسه قاعد",
                "نظر لها ياسر بذهول",
                "- انتي قلتي ايه يا ماما ايه اللي بتقوليه ده ازاي تتصرفي من ورايا بالطريقة دي ايه مقطف انا جرأه وراكي",
                "- انت بتكلمني انا بالطريقة دي ازاي نسيت اني امك ولا ايه",
                "- لا مانسيتش بس يظهر حضرتك اللي نسيتي اني راجل ولا انا علشان ساكت ومش بتكلم يا امي انا لسه بفوق من اللي انا فيه ازاي تعملي كده مش فاهم",
                "- ياواد محدش ح يفوقك غير البت رانيا دي بت كده شكلها ايه ح تروشك مش زي الكوبه اللي كنت متجوزها",
                "انتفض ياسر من على الفراش وهو ينظر لامه",
                "- تعرفي ايه عن حياتنا انا ودنيا علشان تكلمي عليها كده هي علشان محترمه أدام الناس تبقى كوبه هي لازم تبقي روشه بره أدام الناس زي ماهي أدام جوزها لعلمك يا الهام هانم دنيا كانت مخلياني في البيت ملك كانت بتعملي كل حاجة من قبل ما اتكلم كانت غنياني عن كل الستات ماكنتش شايف غيرها الله يسامحك على اللي عملتيه فينا يا امي",
                "- بكره ياخويا لما تشيل ابنك ح تنسي دنيا واللي جابوا دنيا قوم يالا الوقت بيعدي وانا قلت لها خلاص وانا بقى ح اروح اعمل لكم كام اكله كده إنما ايه اكل عرايس بجد",
                "تركته الهام وانصرفت وهو يشعر بالاختناق ولا يعرف ماذا يفعل كم يرغب ان يجري ويلقى بنفسه في أحضان زوجته ولكن هل ستسامحه على مافعل في السابق وماسيفعله الان"
            ]
        },
        {
            "name": "الفصل السادس 🌹",
            "content": [
                "ذهب حسين الي بيته وقام باخذ الشنطتين الموضوع بهم ملابسه وذهب لدنيا واحضر معه اطباق الحلويات المفضله لها كما قام بشراء بعض الألعاب والحلويات لباهر وذهب إليهم",
                "عاد بهاء من العمل و ذهب لهم اولا حتى ياخذ زوجته ويجعلها تأخذ حمامها ولكنه فوجئ بها نائمة بعمق وكذلك باهر وعلم مافعلته دنيا فنظر لها بامتنان",
                "- طيب اقولك ايه يا دنيا",
                "- ولا حاجة يابني اختي وابن اختي يالا روح انت كمان خد دش علشان تفوق كده وتعال بابا حسين زمانه على وصول وانا ح اقوم اسخن الاكل على ماتيجوا",
                "- تسلم ايدك يا دنيا على كل حاجة ح اروح انا واجي بسرعه",
                "تركهم وذهب الي شقته واخذ حمام سريع وارتدي ترنج وخرج لهم فوجد حسين يصعد وهو يحمل الكثير من الأشياء فجري عليه",
                "- أيه ياعمي ده طيب سيب الحاجة في العربية وانا انزل اجيبها",
                "- ماهو لسه في العربية في حاجات بليل نبقى ننزل نجيبها امسك بس انت الحلويات دي يالا",
                "حمل بهاء اطباق الحلويات من حسين ودخل الاثنان عند دنيا التي فور ان رأتهم وشاهدت اطباق الحلويات جرت على حسين تقبل راسه",
                "- حبيبي يابابا مانحرمش منك ابدا دي الحلويات اللي بحبها",
                "- طبعا ياقلب ابوكي هو انا ليا بركة الا انتي ياحبيبتي",
                "جلسوا جميعا يتناولون الطعام الذي صنعته دنيا وكانوا يشيدون بطعامها فهي كانت محترفه في عمل الاطعمة الجميلة وتحضير المائدة بطريقة تأخذ العقل وبعد أن انتهوا جلسوا يتناولون القهوة التي قامت دنيا بتحضيرها هي والعصير لرحيق وباهر وبعد أن انتهوا نزل بهاء واحضر شنط حسين من السيارة واكملوا سهرتهم معاً وفي الليل انصرفوا جميعا الي شققهم وتبقى حسين فقط مع دنيا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ارتدي ياسر ملابسه هو ووالدته وذهب الي المأذون واخذه معه كما طلب اثنان من زملائهم في العمل ليكونوا شهودا على عقد القران ولم يبلغهم بذلك سوا عند حضورهم وكانوا يعرفون دنيا وتعاملوا معها وكانوا يرونها نعم الزوجة ولذلك عندما علموا بزواج ياسر من رانيا نظروا له باستهزاء ولولا محايلته لهم لكانوا انصرفوا وتركوه وفور ان مضوا على عقد الزواج انصرفوا دون حتى أن يباركوا لهم فتأففت رانيا ونظرت خلفهم",
                "- دول حتى ماباركوش لنا ياياسر",
                "- معلش يا رانيا هما جم وماكانوش عارفين في ايه وفوجئوا",
                "- طيب وايه يعني ايه اللي مضايقهم كده معقوله يكونوا كانوا عينهم مني",
                "نظر لها ياسر بغضب",
                "- لا يارانيا مش كده طبعا دول محترمين لكن لأنهم عارفين دنيا كويس قوي زعلوا مني",
                "- ياسلام ويزعلوا ليه هي كانت تقرب لهم ولا يعني هما كانوا مكانك",
                "- خلاص يا رانيا المهم فين شنطتك علشان ننزل انا عايز اروح حاسس اني تعبان",
                "- سلامتك حبيبي بس هو احنا مش ح نسافر",
                "- نسافر! نسافر فين؟",
                "- اي مكان حبيبي مش ح نقضي شهر العسل",
                "وقبل ان ينطق ياسر كانت والدته تتحدث",
                "- ايوه حبيبتي طبعا زي ما وعدتك انا حجزت لكم اسبوع في الغردقه من بكره ان شاء الله",
                "التفت لها ياسر ينظر لها بذهول",
                "- برضه يا امي برضه بتتعاملي كأني هوا بس يكون في علمك دي اخر  حاجة تعمليها واسكت فاهمة ياماما اتفضلوا يالا علشان ننزل",
                "نزل الثلاثة معاً وذهبوا الي شقة ياسر وكان يشعر بثقل في أنفاسه ورانيا تصعد معه إلى شقته مع دنيا ولكن سبق السيف العزل وحسم الأمر ودخلوا الثلاثة وأطلقت الأم الزغاريط فنظر لها ابنها وقبل ان يتحدث وجد جارتهم والتي كانت صديقة لدنيا امامهم",
                "- خير يا باشمهندس نظرت لها الهام وهي تشمت فيها لأنها صديقة لدنيا",
                "- خير ياحبيبتي دي دخله ابني ياسر علي مراته رانيا شهقت الجاره وهي تضع يدها على صدرها",
                "- معقول يا ياسر اتجوزت على دنيا معقول دنيا يا ياسر",
                "فوضع ياسر وجهه أرضا ونظرت امه لها بغل",
                "- وانتي مالك زعلانه كده ليه حبيبتي هي كانت من باقيه اهلك ولا ايه عايزة تباركي اهلا وسهلا مش عايزة مع السلامة نظرت لهم",
                "- ياخسارة يا ياسر عن اذنكم",
                "- اذنك معاكي ياختي بلا هم واغلقت الباب خلفها بقوه والتفتت إليهم يالا يالا خد مراتك يا ياسر وادخل اوضتكم حبيبي  انا شوية وح اجيب لكم صينية الاكل يالا واقف كده ليه الليله ليلتكم ياعرايس",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس دنيا في فراشها وهي تشعر بقلبها يؤلمها بقوة وكأن هناك من يعتصره بيده فأخذت تستغفر ربها حتى استطاعت ان تنام بعد أن ادت صلاة الفجر ولكنها لاتزال تشعر بالاختناق في صدرها فأستيقظت مبكرا حتى تحضر الإفطار وقامت بالاتصال برحيق وهناء ليحضروا وقام حسين بفتح الباب لهم وفور ان دخلوا استمعوا لصرخه عاليه من دنيا فجروا عليها وجدوها مغم عليها في الأرض فجلس جوارها حسين يحاول افاقتها ووجد جوارها هاتفها واستمع لصوت ينادي باسمها فحمل الهاتف ليعرف من وكانت تلك جارتها",
                "- صباح الخير مين معايا",
                "- صباح النور انا جارة دنيا وكانت تبكي",
                "- ايوة يابنتي انا حماها حصل ايه خلاها يغم عليها كده",
                "- والله ياعمي ماكنت اعرف انها ماتعرفش انا كنت بكلمها اطمن عليها بعد الخسيس ده وعملته انا اسفه ياعمي",
                "- اسفة على ايه حصل ايه يابنتي طمنيني",
                "قصت عليه ماحدث بالأمس عندما استمعت بأصوات الزغاريط وما فعلته معها والدته",
                "- اسفة والله ياعمي انا ح استأذن جوزي واجي لها هي في بيت جدتها مش كده",
                "- ايوة يابنتي معلش ح اقفل معاكي علشان نفوقها وبعدها ح اكلمك",
                "- ماشي ياعمي بس بالله عليك تطمني",
                "- حاضر يابنتي مع السلامه",
                "أغلق حسين الهاتف واحتضن دنيا بقوة وحاول ان يحملها ولكنه لم يستطع فهو مصدوم بما فعله ابنه فأستأذنه بهاء ان يحملها هو وبالفعل حملها وأخرجها على الاريكه الموضوعة بالخارج وذهبت هناء لتحضر زجاجة العطر لإفاقتها ونظر بهاء ورحيق لحسين",
                "- حصل ايه ياعمي ايه اللي عرفته عمل فيها كده نظر لهم حسين وعيونه تترقرق بالدموع",
                "- الحيوان اتجوز عليها امبارح وراح بيها شقتهم",
                "بهت بهاء وشهقت رحيق وهي تضع يدها على صدرها اما هناء فأوقعت الزجاجة أرضا وجرت على ابنتها تحتضنها بقوه وهي تبكي",
                "- فوقي يابنتي فوقي والله مايستاهل منك حتى دمعه واحدة الواطي الدون",
                "ثم انتبهت لرحيق تضع يدها عليها وتشير برأسها لحسين فالتفتت له بخجل",
                "- حقك عليا يا حاج حسين من قهرتي على بنتي",
                "- حق ايه يا ست هناء بس ده واطي وخسيس وقليل الأصل والتربية كمان",
                "كانت دنيا بداءت تفيق فنظرت لهم وانهارت دموعها وهي ترتمي في أحضان حسين",
                "- شفت يابابا شفت مهانش عليه حتي يجي يقولي او حتى يحاول يهدي بينا الأمور ده كأنه ماصدق هو ده الحب هو ده ماقدرش اعيش من غيرك",
                "- اوعي تعيطي يابنتي ده مايستهلش دمعه منك صدقيني ده بكره يندم ويجي يوطي على رجلك تسامحيه",
                "- وانا عمري ما ح اسامحه يابابا عمري",
                "- حقك حبيبتي وانا معاكي لعلمك انا عارف اللي وراء كل ده هي امه خليه ماشي وراها بكره يندم المهم بنتي تبقى قوية وشديدة ومافيش حاجة تكسرها",
                "- عندك حق يابابا انا مش ح اسمح له ابدا يكسرني ولا ح اسمح لها تفرح فيا وجاءت لتتحرك فتحدثوا جميعا",
                "- رايحه فين؟ ضحكت دنيا بقوه",
                "- ح اكمل تحضير الفطار واقترحوا بقى تحبوا تتغدوا ايه",
                "وتركتهم ودخلت للمطبخ حتى تكمل ما بداءته وهي تدمع وتمسح دموعها بقوه حتى انتهت وخرجت لهم ونظروا لها جميعاً فأبتسمت لهم",
                "- مالكم ماتخافوش انا كويسة صدقوني وخلاص عمري ما ح اسمح لهم يكسروني وطول ما انتم جانبي انا زي الفل بقولك يابابا النهاردة الست ح تنضف لك الشقه بس علشان خاطري خليك معايا الفترة دي عايزاكم كلكم جانبي",
                "- عيوني ياقلب ابوكي",
                "وابتسم بهاء ونظر لها",
                "- كلنا معاكي وجانبك يابرنسيسه وبعدين بصي بقى النهاردة انا عازمكم كلكم على الغداء بره ماشي وبلاها مكتب النهاردة ح اقعد الاعبك شطرنج زي زمان فاكرة",
                "- يااااااااه يا بهاء لسه فاكر وانا موافقة على شرط رحيق تقعد جانبي اه لما بتقعد جانبك انا بتنحس",
                "واخذوا يضحكون جميعاً وبعدها قام حسين وعاود الاتصال بجارة دنيا وابلغها انها أصبحت بخير  فأبلغته انها ستزورها يوما اخر حتى لا تعيد عليها الأحزان فأستحسن حسين الفكرة وامضوا اليوم جميعا معاً خرجوا سويا لتناول الغذاء بالخارج وعادوا جميعا على شقة هناء كما أمرت هي وامضوا السهرة سويا دنيا وبهاء يلعبون الشطرنج والباقي يلعب دومينو وأصوات ضحكهم تعلو عنان السماء",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "دخل ياسر غرفته ومعه رانيا التي فور ان أغلق الباب ارتمت في احضانه وهي تقبله ورغم ان الغرفة ليست غرفة دنيا الا انه فور ان دخل تذكر دنيا يوم زواجهم وكيف كانت خجولة ولكنه هز رأسه وتذكر ان من معه هي رانيا وليست دنيا وتجاوب معها حتى أصبحت زوجته شرعاً وبعدها استلقي على ظهره وهو يضع يده خلف رأسه مغمض العين ورانيا تنام علي صدره ويدها تداعبه وهو عاد لذاكرته مره اخرى من اول زواجه بدنيا حتى آخر يوم بينهم ورغم دلعها ودلالها الا انها لم تكن بجراءة رانيا ولم ينتبه سوا على خبطات الباب",
                "- ايوة يا امي ثواني",
                "وخرج لوالدته فوجدها قد قامت بتحضير الطعام لهم والذي يحتوي على الكثير والفاكهة فأخذ منها الطعام ودخل فوجد رانيا تستلقي على الفراش في وضع وكأنها تدعوه للقاء مره ثانية وتغلبت عليه شهوته فاتجه لها وظلوا هكذا تدعه يرتاح قليلا بين المره والأخرى حتى استنفذت قواه فاستلقي بجوارها ودهب في النوم فورا وظلت تنظر له برغبة وتضحك بينها وبين نفسها",
                "- ابقى قابلني لو خليتك تفتكرها لحظة يا ياسر وارتمت في احضانه ونامت",
                "مرت الأيام وعدي على زواج ياسر من رانيا اسبوعان وعاد الى عمله مرة أخرى وهي كذلك وتلقى نظرات عدم الرضا من زملائه سوا رجال أو سيدات فكلهم كانوا يعرفون دنيا جيدا ولذلك احتقروه هو ورانيا وكانت السيدات تتعامل مع رانيا دون رضا اما هو فزملاؤه يتجنبونه تماماً حتى واجهه منهم اثنان الاقربان له",
                "- انتم في ايه ليه المعامله دي انا لا اول واحد ولا اخر واحد يتجوز على مراته رد عليه احدهم",
                "- علشان انت ماطلعتش أصيل يا باشمهندس فضحت ستر مراتك وخليت اللي يسوي واللي مايسواش يتكلم انتفض ياسر ونظر لهم بذهول",
                "- يعني ايه فضحت ستر مراتي دنيا مافيش اشرف منها رد الاخر وهو يبتسم بسخرية",
                "- ولما تطلع سر بيتك وسر مراتك انها اتأخرت في الخلفه يبقى ليه ياباشمهندس لما تسمح لمراتك التانية تقول عليها ارض بور وانك اتجوزتها علشان قرفت من علاجها بقى مدام دنيا تستاهل منك كده اخص عليك طيب لو كان فيك انت العيب ده ياترى كانت فضحتك وعملت زيك ماعتقدش عن اذنك يا.... باشمهندس",
                "تركوه زملائه وشعر ان رانيا تجاوزت بكلامها فذهب لها ووقف أمامها وامسك يدها بقسوة أمام الجميع",
                "- مين سمح لك تجيبي سيرة مراتي على لسانك مين سمح لك تكلمي عليها بالطريقة دي ارتبكت رانيا فهي ام تتصور انهم سيجرؤ على محادثته",
                "- انا انا ماقلتش حاجة يا ياسر انت فاهم غلط",
                "- مين سمح لك فهميني بقى انا قرفت من علاجها انا ده انا لو أطول اروح ابوس ايدها ودماغها علشان تسامحني ح اعملها اعرفي مقامك كويس يا رانيا انا اتجوزتك علشان اخلف لكن قلبي مع دنيا فاهمة",
                "كان ياسر يتحدث بصوت مرتفع وكان الكل يستمع لهم وينظرون لهم باحتقار وشعرت رانيا ان ياسر اهانها وجرحها أمام الجميع فأخذت حقيبتها ورحلت سريعاً من أمامه واستمعت له وهو يبلغها انه ذاهب إلى دنيا اليوم فأستشاطت غضباً وأكملت طريقها للخارج دون أن تنظر له  اقترب منه صديقه",
                "- ياسر ماكانش ده المكان اللي مفروض تتكلموا فيه بس اللي حصل حصل والمفروض عليك دلوقتي تحاول تصلح امورك هنا وهنا",
                "- ان شاء الله ربنا كريم انا ماشي بقى سلام عليكم",
                "- وعليكم السلام ورحمه الله",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "انصرفت رانيا الي المنزل وفور ان دخلت رسمت انهيارها امام والدته وظلت تبكي وهي تقص عليها ماحدث في العمل وكيف اهانها ياسر امام الجميع بعد أن علم بكلامها على دنيا",
                "فجزت الهام على أسنانها وامسكت هاتفها تتصل به فلم يرد مره واثنان وفي النهاية وجدته مغلق",
                "- قفلت تليفونك ماشي يا ياسر لما تيجي ونظرت لرانيا قومي انتي حبيبتي ادخلي خدي دش كده علشان تفوقي ولما يجي انا ليا صرفه معاه",
                "- ماشي يا طنط عن اذنك",
                "دخلت رانيا غرفتها وهي تتوعد لياسر اما هو فركب سيارته ومر على محل للزهور واخذ صحبة من الورد المحبب لدنيا كما قام بشراء بعض من الحلويات التي تحبها وذهب لها وصعد للأعلى وضرب الجرس ففتحت له دنيا وفور ان وجدته أمامها ارتدت للخلف وهي تنظر له دون أي تعبير فوضع ما معه على المائدة وحاول الاقتراب منها فابتعدت خطوات للخلف",
                "- خير يا ياسر ايه اللي فكرك بيا النهاردة  وضع ياسر وجهه أرضا فهو تركها مايقرب من ٣ اسابيع",
                "- حقك عليا يادودو انا كنت حاسس اني في دوامه بعدك عني لخبط كياني كان يتحدث وهو متخيل انها لم تعرف انه تزوج فنظرت له بسخرية",
                "- معقول ياراجل تؤتؤتؤ ده انا وحشة قوي بقى سيبتك في دوامة ولخبط كيانك",
                "- اوعي تقولي على نفسك وحشة انتي دنيتي يا دنيا ضحكت دنيا بصوتها كله حتى دمعت عيناها ونظرت له وهي تتماسك بقوة",
                "- بس ماقلتليش يا ياسر ياترى رانيا قدرت تخليك مبسوط",
                "صعق ياسر وارتبك ولم يعرف بماذا يرد فأكملت هي يا ياسر دنيا اللي كنت بتضحك عليها بكلمتين خلاص ماتت وراحت جي تضحك عليا بكلامك وانت اتجوزت بعد ماسبت البيت ب٣ ايام بجد مش قادرة أصدق انت ياسر.... ماعلينا ماقلتليش برضه ايه اللي فكرك بيا بعد المدة دي",
                "- وحشتيني يادنيا وحشتني أيامنا سوا وحشتني كل حاجة بينا ضحكنا وهزارنا حنانك والدفا اللي في حضنك",
                "- ااااااااه معلش بكره رانيا تعوضك كل ده",
                "- ماليش في رانيا يا دنيا انتي عارفة سبب وجودها لكن انتي حبيبتي دنيتي",
                "- اوع تقول الكلمة دي يا ياسر اللي بيحب حد عمره مايهينه ولا يجرحه ولا يسمح لحد يأذيه وانت وجعتني وكسرتني ومش بس كده عارف لو كان كده كان ح يجي يوم واقبل واسامح لكن انت سكت على مامتك وهي بتطردني من بيتي شقتي اللي عملتها معاك لا ومش بس كده بجبروتها كانت عايزة كمان اسيب عفشي سمعت كل ده وسكت ولا وهي بتقولي روحي بيت جدتك ولما يعوزك يبقى يروح لك كل ده سمعته وسكت ودلوقتي جي تقولي وحشتك ياخسارة يا ياسر اللي بيني وبينك مش اتشرخ لا ده اتفتت",
                "- يعني ايه يا دنيا قصدك ايه",
                "- مش قصدي حاجة يا ياسر بس لو سمحت سيبني الملم نفسي اللي انت بعترتها بايدك",
                "- دنيا انتي مراتي يعني من حقي ابات هنا معاكي",
                "- اهلا وسهلا بيك الأوض كتير بس ياترى الست الوالده ح تسيبك تبعد عن العروسة ماعتقدش مش المفروض تبقى معاها علشان تحمل وتفرح بحفيدها",
                "- دنيا بلاش كلامك ده متهيألي من حقي ابقى اب افرضي كنت استنيتك سنة واتنين وماكانش في امل اجيب ابني وانا عندي كام سنة لم يشعر انه بكلامه هذا قد ضربها بخنجر في صدرها",
                "- حقك يا ياسر حقك بس من غير اهانة ولا جرح كرامة لكن انت عملت كل ده وزي ماهو من حقك تخلف من حقي احافظ على كرامتي واظن كفاية وجع لغاية كده من فضلك يا ياسر روح من فضلك امشي روح لمراتك",
                "- كده يادنيا انتي حتى حرمتيني احضنك حرمتيني احس بيكي تفتكري ده يرضى ربنا نظرت له دنيا بحزن",
                "- لا احرمك ازاي والملائكة تلعني انا ادامك يا ياسر",
                "اقترب منها سريعا يحتضنها ويقبلها فشعر بدموعها على شفتيه وشعر بتيبس جسدها بين يديه لم يتخيل ان يصل لهذه الدرجة هل هذه زوجته التي كانت تذوب بين يديه فور ان يحتضنها او يقبلها ابتعد ياسر عنها ووجد دموعها تغرق وجهها فأحتضن وجهها بيده يمسح دموعها بيده وقبل رأسها والدموع في عيونه",
                "- انا اسف يا دنيا وجعتك قوي حقك عليا بس ارجوكي سامحي يادنيا انا مش ح اعرف اعيش من غيرك وقبل رأسها مره اخرى وأخرج ظرف من جيبه ووضعه على المائدة أمامها وهمس ده مصروفك يا دنيا ولو احتاجتي حاجة كلميني اتمنى لما اجي المرة الجاية تكوني بقيتي احسن حبيبتي انا ماشي",
                "تركها وانصرف سريعا وانهارت هي أرضا تبكي وتبكي وخرج هو مندفعاً الي سيارته وتحرك بها سريعا حتى وصل إلى مكان فارغ واخذ يبكي ويضرب تاره السيارة بعنف وهو يصرخ",
                "- ضيعتها من ايدي يارب ساعدني اقدر ارجعها تاني يارب",
                "ظل يبكي وهو يتذكر حياتهم معا وكيف كانت تشعر به دون أن يتحدث وكيف كانت تفعل المستحيل حتى يخرج مما يحزنه اخذ يتذكر كيف تحملت والدته واهانتها لها دون أن تشكو بحرف كيف كانت تتعامل مع والده ووالدته بكل حنان واهتمام ورعاية ظل على حاله حتى شعر بالظلام يلفه فتحرك بالسيارة عائدا لمنزله الذي أصبح يشعر فيه بالخواء وهو لا يعلم ماينتظره"
            ]
        },
        {
            "name": "الفصل السابع 🌹",
            "content": [
                "بعد انهيار دنيا وبكاءها وجدت هناء تدخل عليها بعد أن دقت الجرس ولم تجد إجابة ففزعت فأحضرت المفتاح وفتحت الباب ودخلت فوجدتها تجلس على الكرسي وهي تبكي ودخل خلفها حسين وفور ان وجدها هكذا جري عليها يصرخ بأسمها فأنتبهت لهم ومسحت دموعها ونظرت لهم وأخذت تقص عليهم ماحدث كله فضرب حسين كف بكف",
                "- الواد ده غبي وحمار فعلا طالع لأمه دبش ومغفل سيبك منه يا دنيا واللي انتي عملتيه هو الصح برافو عليكي انك وقفتي في وشه كده ياخوفي ليندم ندم عمره زي ما انا عملت بجوازي من الهام يالا نصيب الحمدلله قومي يالا اغسلي وشك انا اصلا كلمت بهاء وقلت له اننا النهاردة اللي ح نعمل الأكل ح نشوي بقى في الجنينة تحت انا كلمت صديق ليا جزار حضر الحاجة وتبلها وبهاء ح يعدي يجيبها على انا ما انزل احضر الشواية واجهز الدنيا ح تنزلي معايا يابت انتي ولا ح تبعيني",
                "ضحكت دنيا بقوة وقامت وهي تقفز",
                "- ابيعك ايه يا حجوج ده شوي يا حُسحُس يعني انا قتيلتكم النهاردة يالا يالا وانتي يا ماما اعملي لنا سلطة الطحينة وانا عاملة شوية عصير بقى وشوية سلطة خضراء إنما ايه وهاتي البت رورو في ايدك يالا يا حجوج غير هدومك ويالا انا فوريرة ح اغير وتركتهم ودخلت الي غرفتها وهنا نظرت هناء لحسين",
                "- وبعدين في ابنك ده يا حاج كل شوية والتانيه ح يوجع لي البت",
                "- ماتخافيش عليها ياست الكل دنيا قوية وانا لعلمك مبسوط بده خليه كل فترة يجي هي ترفضه وهو يوجعها لغاية ما حبه في قلبها يموت وتبطل تتوجع لاني لايمكن اخليها ترجع له بعد اللي عمله",
                "- عندك حق يا حاج يالا ادخل غير انت وانا ح اروح اعمل الطحينة واعملكم شوية بطاطس محمرة واصحى رحيق واجيبها وانزلكم",
                "- تسلم ايدك مقدماً",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "عاد ياسر الي البيت فوجد رانيا تجلس بجوار والدته يشاهدون التلفاز فألقي عليهم السلام واتجه لغرفته ولكنه توقف على نداء والدته",
                "- تعال هنا يابيه رايح فين كده داخل بوشك على الأوضة ولا كأنك عملت عامله",
                "التفت لها ياسر بغضب",
                "- عملة ايه يا امي وياريت تقصروا انا مش طايق روحي",
                "- ومش طايق روحك ليه يا خويا مش كنت عند البرنسيسة بتاعتك ايه عملت فيك ايه الهانم صاح بها ياسر",
                "- ماعملتش ياريتها عملت بس ادبها واخلاقها وتربيتها منعوها... منعوها تكلم وتجيب سيرة حد بقولك ايه يا امي انا مصدع ومش طايق روحي ولو الهانم اشتكت لك فتحمد ربنا اني سكت وعديت اللي عملته وقالته",
                "- عملت ايه يعني هي مش قالت الحقيقة امال يعني يقولوا عليها خطافة رجالة ضحك ياسر بقوة",
                "- لا صحيح وهي لا تمت بصلة لخطافة رجالة دي بقولك ايه انتي وهي انا قرفان وعلى اخرى بلاش كلام معايا علشان مغلطش في حد سيبوني دلوقتي",
                "- كل ده ليه عملت لك ايه الهانم",
                "- انا اللي عملت انا اللي هنت وجرحت وسكت لك تهنيها وتجرحيها وماستكفتش روحت اتجوز بعد مامشيت بيومين تلاته ومن غير حتى ما اقولها كان ناقص اعمل فيها ايه تاني ماروح اجيب  سكينة وادبحها بقى ده اللي فاضل مع ان اللي عملته أقوى من دبحها",
                "- ياخويا بلا هم ما تحمد ربنا انك سايبها على ذمتك لغاية دلوقتي بدل ما كنت طلقتها ورميتها ضحك ياسر بقوة",
                "- نفسك أطلقها صح نفسك متهيألي ح تعملي فرح لو حصل بس ماتمنيش نفسك علشان مش ح يحصل يا امي سامعة مش ح يحصل على الاقل من ناحيتي والتفت ينظر لرانيا وانتي ياست رانيا سيرة دنيا تيجي في الشغل تاني اعتبري نفسك بره حياتي فاهمة حتى لو حامل يا رانيا فاهمة كلامي كويس عن اذنكم انا داخل انام ومش عايز ازعاج ماشي",
                "دخل ياسر الغرفة وأغلق خلفه الباب ونظرت رانيا لـ الهام بحقد وغل",
                "- سامعة كلامه شايفة اتعامل معايا ازاي يا طنط",
                "- سيبك منه يابت احملي انتي بس وهو ح ينشغل عن التانية وينساها خالص وشوية ويرميها زي الكلبة",
                "- الا صحيح يا طنط هو حضرتك بتكرهيها ليه كده",
                "- انا مش بطيقها رغم الحق يتقال بهدلتها وكنت بشغلها في البيت عندي وماتنطقش ولا تشتكي لياسر ولما اتعب انا ولا ابوه كانت تبقى تحت رجلينا بس انا مش بطيقها ياسر كان بيحبها وبيعشقها وهي كانت بتتمنى له الرضا كنت حاسة انها اخدته مني وعلشان كده كان لازم اطيرها بعيد عنه يالا يا بت انتي قاعدة هنا ليه قومي اتلحلحي روحي شوفي جوزك وخليكي جانبه شغليه يابت يالا",
                "- حاضر ياطنط  عن اذنك",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر شهر والثاني والثالث وكان ياسر يذهب كل أسبوع لدنيا  ولكنها تقابله بفتور دائما احيانا يجلس ليأكل معها بمفردهم وأحيانا مع والده وفي أخر مره قررت دنيا ان توافق على بياته معهم وبعد أن ابدل ثيابه وجلس يشاهد التلفاز بجوارها فقط يمسك يدها ووالده يجلس معهم حتى وجد هاتفه يعلن عن اتصال من امه فرد",
                "- ايوة يا امي خير",
                "- قاعد عندك بتعمل ايه ومراتك تعبانة قوم اتحرك تعال خدها وديها للدكتور هي اللي عندك دي ح يفرق معاها لما تبات عندها ح تشيل يعني",
                "كان صوتها عالي لدرجة ان والده استمع لصوتها وكذلك دنيا والتي فورا نفضت يده من يدها فور ان استمعت له يجيب على والدته",
                "- حاضر يا ماما حاضر ح اجي اجهزوا انتم على ما اجي وشعر بيد دنيا وهي تنفض يده بقوة وتنظر له",
                "- قوم البس وانزل روحلهم انا فعلا مش ح يفرق معايا وجودك بس مش علشان كلام مامتك لا يا ياسر علشان انت فعلا مابقتش فارق معايا وقفت ونظرت لحسين بابا انا رايحة اقعد مع رحيق شوية بهاء سهران في الشغل وانا ح اروح اخدها ونروح لماما عن اذنك",
                "- اتفضلي يابنتي وانا شوية وح اجي اسهر معاكم",
                "كان ياسر يرغب في الفتك بوالدته فقد كان يادوب بدء بكسر حاجز البعد بينه وبين دنيا بعد كل تلك المدة وأتت امه ودمرت كل شئ نظر لدنيا وهي تتحرك",
                "- دنيا ارجوكي ماتزعليش ح وديهم للدكتور وارجعهم وارجع لك انا ماصدقت ترضى ابات هنا صدقيني وعد ح ارجع على طول",
                "التفتت له دنيا وابتسمت بسخرية",
                "- بلاش تقول كلام مش ح تقدر عليه يا ياسر عن اذنك وتركته وانصرفت فنظر له والده",
                "- ياخسارة يا ياسر دمرت حياتك ومشيت وراء كلام امك ياترى مبسوط وعايش مرتاح وسعيد زي ما كنت مع دنيا",
                "نظر له ياسر وابتسم بسخرية",
                "- السعادة والراحة سابوني من ساعة دنيا ماسابتني يا بابا بس انا كان نفسي ابقي اب اللي ادي معاهم عيل واتنين قولي كنت أعمل ايه",
                "- كنت رضيت باللي قسمه ربنا ليك لكن انت اتبطرت يابني الواحد بياخد ال ٢٤ قيراط بتوعه كاملين حد بياخدهم في الصحة حد في النجاح حد في راحة البال والسعادة حد في العيال محدش بياخد كل حاجة قوم يابني روح قوم",
                "ارتدي ياسر ثيابه وذهب من منزل دنيا متوجه لمنزله وقام بالاتصال بهم ليهبطوا فنزلوا ورانيا تتصنع التعب واخذهم وذهب للطبيب وهناك علموا ان رانيا حامل في شهر وكانت الهام تطير من السعادة وكذلك ياسر فأحتضن رانيا وعادوا للمنزل بعد أن اخبرهم الطبيب بضرورة الراحة النفسية لرانيا حتى يكتمل حملها على خير فرحمها  ضعيف قليلاً وصعد بها وهو يمسك يدها بحنان ونسي تماما وعده لدنيا بالعودة حتى أنه لم يتصل ليعتذر",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "جلست دنيا بجوار رحيق التي أصبحت في شهرها الرابع وهي تحمل على قدمها باهر ويشاهدون معا الكارتون ومعهم هناء وحسين وبعد قليل استمعوا للجرس فتمنت دنيا ان يكون ياسر قد اوفي بوعده وعاد ولكنه كان بهاء فنظرت لحسين وابتسمت بحزن ففهم في ماذا تفكر فاخرج هاتفه ليتصل بأبنه فنظرت له دنيا وهزت راسها له بمعنى لا تفعل فأعاده مره اخرى لجيبه وقامت وهي تعطي بهاء باهر بعد أن نام",
                "- امسكه بقى لغاية ما اروح احضر لك الأكل وبعدين ح اخده يبات معايا النهارده ماشي انا وعدته ممكن فرد بهاء",
                "- يا دنيا انا مش عارف اقولك ايه احنا تعبينك معانا قوي يابنتي قلت لك ح اخد رحيق عند مامتها ترعاها ومعاها امي",
                "التفتت له دنيا ودموعها تهدد بالسقوط",
                "- وتحرمني من وجودها  معايا وتحرمني من باهر كمان يا بهاء حرام عليك تعمل فيا كده هو انا ليه غيركم لو انا قصرت قولي",
                "وقف بهاء واتجه لها وهو ينظر لها ويدور حول نفسه بغضب من كلامها",
                "- انتي هبلة يابت مقصرة ايه انا بقول تعبينك تقولي مقصرة طيب اعمل ايه طيب قوم ياحاج امسح دموعها دي انا ماينفعش اعمل كده اوعي تعيطي تاني يا دنيا حرام عليكي بتوجعي قلبنا كلنا بدموعك دي يابنتي انتي مش عارفة انتي غاليه ازاي",
                "نظرت رحيق لها وهي تبكي معها واشارت لها فجرت عليها دنيا وجلست أمامها فأحتضنتها رحيق بقوة وهي تقبل راسها",
                "- عارفة يادنيا اني طول عمري بعتبرك اختي وانا واثقة لو عندي اخت عمرها ما كانت ح تعملي اللي انتي بتعمليه انتي شايله كل حاجة لوحدك بهاء خايف عليكي بس لتتعبي يادودو مسحت دنيا دموعها بظهر يدها كالاطفال ونظرت لهم",
                "- انا مش تعبانة والله وبعدين انتم كلكم غاليين عليا قوي انتم عيلتي وأهلي انا ماليش غيركم انتم الأربعة واولادكم",
                "اقترب بهاء منها وامسكها من ملابسها من الخلف واوقفها وهو ينظر لها بغلاسة",
                "- طيب يا اختي اتفضلي بقى انجزي وحضري لي الاكل جعان يابت يالا بسرعه",
                "نظرت له دنيا واخرجت له لسانها وجرت من امامه",
                "- مش ح احضر لك حاجة وخليك كده من غير اكل بس",
                "- يا سلام ماشي وانا ح اخد باهر ينام معانا وانتي اخلصي منه بكره",
                "- اه ياغلس ماشي ياخويا عموما يعني مش كان ح يهون عليا ابيتك من غير أكل واحنا كلنا اكلنا ح احضر لك الاكل واجيب للماما دي كوباية لبن تشربها",
                "فصرخت رحيق عاااااااااااااا",
                "- ارحميني يابت بعد كده ح تحلبوني انا شربت بتاع جاموسة كده",
                "اخذ الجميع يضحك وانصرفت دنيا لتحضير الطعام لبهاء الذي نظر لحسين",
                "- في أيه يا عمي دنيا مالها",
                "فقص عليهم حسين ماحدث فسب الجميع ياسر بخفوت",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "انشغل ياسر برانيا وحملها ومر اسبوع وتلاه اسبوع واخر دون أن يذهب لدنيا او حتى يحدثها وعندما علمت جارة دنيا ان رانيا حامل قامت بالاتصال بحسين وابلغته حتى يستطيع أن يمهد الأمر لدنيا شكرها حسين وظل يدور حول نفسه لا يعرف ماذا يفعل كيف يخبر دنيا دون أن يؤلمها فقام بالاتصال ببهاء وطلب منه الحضور له بعيد عن البيت وبالفعل ذهب بهاء فورا لحسين",
                "- خير ياعمي في ايه انت كويس شكلك عامل كده ليه انت تعبان نروح المستشفي",
                "- اهدي يا بهاء انا كويس بس انا يابني مش عارف اعمل ايه جارة دنيا كلمتني وبلغتني ان مرات ياسر حامل والبيه من يوم ما كان هنا ومشي ولا كلمها ولا جالها انا مش عارف اعمل ايه ابلغها ازاي يا بهاء",
                "- يا الله ياعمي البت دي مش بتلحق تفوق بس انا عارف ان دنيا قوية وح تستحمل حضرتك تعال نروح وح نقولها واحنا كلنا حواليها",
                "- ماشي بابني يالا بينا",
                "ذهب حسين ومعه بهاء الي المنزل ووجدوا باب هناء مفتوح فعلموا انهم مجتمعون فيه ودخلوا ففوجئوا بوجود والد بهاء ووالدته وأخواته البنات بازواجهم واولادهم كما وجدوا والد رحيق ووالدتها واخوتها الرجال بزوجاتهم واولادهم فكان التجمع رهيب ووجدوا دنيا نجلس أرضا تحمل باهر على قدمها وحولها ٨ أطفال من مختلف الأعمار يضحكون معها وهي تعلمهم بعض الألعاب فنظر حسين لبهاء",
                "- نأجل طبعا الكلام ياعمي لغاية مانبقي احنا بس",
                "- اكيد يابني يالا نسلم",
                "دخل الاثنان وقاموا بالسلام على الجميع وجلس بهاء بجوار زوجته واعطته دنيا باهر حتى تذهب لترى الطعام فنظر لهم بهاء",
                "- ماشاء الله دي صدفه بمليون جنيه تتجمعوا سوا كده",
                "ضحكوا جميعا وتحدث والد رحيق",
                "- يابني مش صدفة دي الست دنيا عملت لنا كارت ارهاب وجمعتنا كلنا كده بربطة المعلم  نظر بهاء لرحيق واحتضنها",
                "- الواحد يعمل ايه مع دنيا باللي تعمله ده",
                "- والله يا هيبا انا حاولت كتير انا وماما هناء نرجعها عن قرارها ابدا مافيش فايدة ومن صباحة ربنا وهي من هنا لهنا عاملة زي فرفع لوز بس قولي بقى جي مع عمي حسين وكمان مش في ميعادكم في ايه",
                "- بعدين حبيبتي بعدين",
                "مضى الوقت وامضوا وقتاً جميلاً وانصرف الجميع وتبقي فقط هناء وبهاء ورحيق وحسين ودنيا وجلست دنيا أرضا وهي تنظر لهم",
                "- كان يوم حلو صح انبسطي يا رورو",
                "- طبعا يا دودو انبسط قوي قوي ده احنا بنتجمع بس في المناسبات ربنا مايحرمني منك ياحبيبتي",
                "- ولا يحرمني منك ياقلبي",
                "التفتت دنيا لحسين و بهاء ونظرت لهم بابتسامة لم تصل لعيناها",
                "- يالا قروا واعترفوا وراكم ايه رد حسين",
                "- نقر ونعترف بأيه يابت انتي فوتي ولا ايه",
                "- يابابا عيب عليك اولا انتم الاتنين جايين سوا وفي ميعاد غير ميعاد الشغل وطول الوقت تبصوا لبعض ها يالا قصروا وهاتوا من الاخر",
                "هبط حسين يجلس بجوارها وهو يحتضنها بحنان وجلس بهاء أمامها ونظر لها",
                "- بصي يادنيا بصراحة كده انا عايز أسألك حب ياسر جواكي بقى قد ايه نظرت له دنيا بحزن",
                "- أيه اللي جاب السيرة دي يابهاء انا اصلا قربت انسى اني متجوزه",
                "- بصي يادنيا بابا النهاردة في مكتبه جارتك دي كلمته",
                "- خير المره دي في ايه المره اللي فاتت قالت لي اتجوز اكيد المرة دي حامل بقى وأخذت تضحك ولكنها لاحظت صمت بهاء وحسين فعلمت ان تخمينها صحيح فنظرت لوالدها كلامي صح يا بابا مش كده مراته حامل صح علشان كده من ساعة مامشي من هنا يوديها للدكتور نسي خالص ان له زوجه... حتى ولا فكر يتصل عموما احسن  خليه يحل عني بقى عقبال ما اخلص منه خالص مبروك عليه ربنا حقق حلمه اهو الحمدلله  انتم زعلانين ليه بقى فاكرني ح ازعل واضايق لا خالص انا تمام متقلقوش عليا يالا انا بقى ح اروح شقتي احسن خلاص مش قادره افتح عيني جي يا بابا",
                "- جي ياحبيبة ابوكي",
                "دخلت دنيا شقتها ومعها حسين وفور ان أغلق الباب ارتمت في احضانه تبكي وهو يمسد على ظهرها دون أن يتحدث حتى هداءت فرفعت راسها ونظرت له",
                "- حقك عليا يابابا محبتش انهار هناك خفت على رحيق صدقتي يابابا انا مبسوطة ليه بس اللي تعبني ان كل كلامه طلع فشوش لما قالي في الأول خالص قالي اني مش ح اتأثر واديك شفت حصل فيا ايه وعمل بعدها ايه وبعد كده لما بدءت اقول لنفسي حاولي يابت يمكن تقدري كلمته مامته وقالت كلامها اللي يسم البدن وبعدها نسي كل حاجة يااااااااااه هو انا للدرجة دي رخيصة قوي كده",
                "ضمها حسين بقوة مقبلاً رأسها",
                "- اوعي تقولي كده يا دنيا انتي غاليه قوي بس هو اللي قليل الاصل ومايستهلش منك انك تزعلي عليه",
                "- لا يابابا انا مش زعلانه عليه انا زعلانه على نفسي اني أديت واحد كل حاجة وما اخدتش منه غير الوجع والألم والقهر بس اوعدك يابابا من هنا ورايح مافيش اي وجع ولا ألم ربنا يسعده ويهنيه",
                "- انتي بتدعي له يا دنيا",
                "- ايوة يابابا علشان الوجع اللي حسيت بيه متمنهوش حتى لعدو يالا الحمد لله على كل حال عايز حاجة مني يابابا ح ادخل انام احسن اليوم كان مجهد قوي",
                "- لا حبيبتي عايز سلامتك ادخلي حبيبتي ربنا يهديلك بالك ويصلح حالك يارب",
                "- يارب يابابا تصبح على خير",
                "- وانتي من اهل الخير حبيبتي",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "اندمج ياسر في حياته ونسي تماما دنيا فرانيا لا تعطيه فرصة للتفكير بها فهي دائما في تعب حتى اتي يوم أتت زميلة له في العمل",
                "- معلش ياباشمهندس اسفة لازعاجك بس بكلم دنيا كتير تليفونها مابيجمعش هي غيرت الرقم ولا ايه",
                "هنا تدكر ياسر دنيا التي نساها تماما طوال الثلاث اسابيع الماضية ظل في حالة ذهول كيف نساها هكذا أين وعده اها بالحضور لها ظلت تحدثه زميلته حتى انتبه ونظر لها",
                "- يمكن الشبكة بس مش كويسة عندها اما اشوفها ح ابلغها تتصل بيكي",
                "- تمام شكرا ياباشمهندس",
                "انصرفت تلك المرأه واخذ هو يفكر ماذا يفعل كيف سيريها وجه بعد وعده لها بالحضور ولكنه قرر ان يتوجه لها ومثلما يأتي وفي طريقه قام بالاتصال بوالدته",
                "- سلام عليكم ياماما",
                "- وعليكم السلام خلاص جي في الطريق حبيبي",
                "- لا ياماما ح اعدي على دنيا الأول انا من ٣ اسابيع ولا روحت لها ولا حتى اتصلت",
                "- وايه يعني ٣ اسابيع ولا ٣ شهور تعال على هنا مراتك اهم",
                "- ماما دنيا مراتي زيها زي رانيا فاهمة",
                "- ماتقولش زيها زي رانيا دي ارض بور مش زي رانيا شالت اهو  صاح بها ياسر",
                "- ماما بقولك ايه مش عايز نقاش انا رايح لها وربنا يستر وترضي تشوفني",
                "- ياخويا بلا خيبه ح تشوف فيها ايه",
                "- ح اشوف الدفا الحضن الحنين اللي اتحرمت منه مع السلامة ياماما",
                "أغلق الهاتف مع والدته واتجه لمنزل دنيا ولا يعرف ماذا سيحدث عندما تراه"
            ]
        },
        {
            "name": "الفصل الثامن 🌹",
            "content": [
                "تجلس دنيا بجوار رحيق التي دخلت شهرها الخامس وكان التعب قد تمكن منها بقوة وبجوارهم هناء ويجلس على قدمها باهر",
                "اما دنيا فهي تجلس بجوار رحيق ولكنها تعمل على لوحة خاصة بعمل بهاء فهي عندما وجدته يسهر كثيرا في العمل وبعدها يأتي ليجلس بجوار رحيق  عرضت عليه مساعدته في العمل ولكن من البيت حتى تكون بجوار رحيق وباهر في البداية رفض ولكن بعدها وافق وكانت رحيق تنظر لها بحب فشعرت دنيا بها فنظرت لها",
                "- مالك يا ورو بتبصي لي كده ليه",
                "- انتي ملاك يا دنيا انتي فعلا دنيا لوحدك انا لو ليا اخت عمرها ما ح تعمل ربع اللي بتعمليه معايا ربنا ما يحرمني منك ياحبيبتي",
                "- ولا يحرمني منك يا روحي وبطلي كلام اهبل ماشي ح اقوم بقى اجيب لك شوية عصير",
                "- لا يادودو مش قادرة",
                "- معلش حبيبتي اشربي شوية بشوية على مهلك يعني",
                "انصرفت دنيا وقامت بإحضار عصير لهم جميعا وبعد قليل سمعت الجرس فنهضت لتفتح فوجدته حسين",
                "- اهلا يا يابابتي تعال ادخل ح اجيب لك شوية عصير بقى إنما ايه تحفه لغاية ما يجي بهاء علشان نتغدي",
                "- تسلم ايدك يابنتي وذهبت بتحضر العصير فاستمعت للباب مره اخرى ولكن حسين ابلغها انه سيفتح فأحضرت العصير وخرجت وهي تحدث ابيها",
                "- عارف يابابا بهاء مبسوط قوي بشغلي عارف لو كنت وقبل ان تكمل",
                "وجدت ياسر أمامها فتجهم وجهها بشده واغمض عيناها تاخذ أنفاسها بقوة حتى تهدء وبعدها نظرت له",
                "اهلا يا باشمهندس خير في حاجة نظر لها ياسر فهو توقع حتى أن يرى نظره شوق في عيناها كما هو مشتاق لها ولكنه لم يجد اي تعبير",
                "- باشمهندس ايه يا دنيا انا ياسر",
                "- ما انا عارفة طبعا باشمهندس ياسر اؤمر",
                "- دنيا انا ياسر ايه باشمهندس دي ممكن نروح شقتنا نتكلم",
                "ضحكت دنيا بقوة ونظرت له",
                "- شقتنا شقتنا ايه يا ياسر شقتنا فيها مراتك إنما دي شقتي انا",
                "- تمام يادنيا ممكن نروح نتكلم هناك",
                "- ليه هنا زي هناك مش فارقه اتفضل قول اللي عايزة بعد اذنك ياماما ح نقعد في الجنب هنا",
                "- حبيبتي بيتك نظرت دنيا لياسر واشارت له بيدها وجلسوا بعيدا قليلاً عنهم وهمست دنيا",
                "- خير يا ياسر",
                "- دنيا انا عارف اني غلطان بس كان غصب عني والله أصل ماما كانت تعبانه قوي الفترة دي نظرت له دنيا شذرا",
                "- بص يا ياسر لو ح نبدها كدب يبقى مالهاش لازمه القاعدة نظر لها ياسر وهو مذهول من كلامها",
                "- كدب",
                "- ايوه كدب يا ياسر ماهو لما تكدب وتقولي ان مامتك تعبانه والسبب هو أن مراتك حامل ومعتقدش يعني أنك خايف على مشاعري علشان كده مش عايز تقولي ويمكن تكون خايف احسدكم مثلا عموما احب اقولك وتقدر تسئل بابا اول ماعرفت قلت ربنا يهنيه ويسعده يعني عمري ما ح احسدكم ولا ح ادعي عليكم",
                "خجل ياسر من نفسه فكل مره يحاول ان يداري مصيبته يكتشف انها تعلم الحقيقة فأخفض رأسه للأسفل وهمس",
                "- حقك عليا يادنيا انا عارف اني غلطان بس بجد ربنا العالم انا طلعان عيني وكل يوم تعبانه تعبانه انا اسف يا دنيا",
                "- ربنا يقومها لك بالسلامة وتفرح بابنك او بنتك",
                "- دنيا من فضلك ممكن نروح شقتك عايز اقعد معاكي لوحدنا عايز اضمك لصدري وحشتيني قوي يا دنيتي",
                "- مابقتش دنيتك يا ياسر  دنيتك بقت ناس تانية غيري",
                "- ماتصعبيهاش علينا يا دنيا",
                "- انا! انا اللي صعبتها يا ياسر انا",
                "- دنيا انا عارف اني غلط بس انتي قلبك كبير",
                "ضحكت دنيا بقوة حتى التفتوا جميعا إليهم وظلت تضحك حتى انهارت دموعها ونظرت له",
                "- قلبي الكبير ده انت دمرته بأيدك ومش بس كده سمحت لمامتك تدوس عليه بالجزمه يبقى خلاص انسى قلبي الكبير لانه مات وانت اللي قتلته بايدك",
                "اقترب حسين من دنيا واحتضنها مقبلاً رأسها وهمس في اذنها ببضع كلمات فهزت رأسها له فنظر لابنه",
                "- ياسر جي ليه يابني",
                "- جي لمراتي يا بابا",
                "- مراتك اللي هنتها وجرحتها وسمحت لوالدتك تعمل اللي عملته فيها",
                "- يا بابا انا غلط عارف اني غلط غلط كبير قوي بس الحب اللي بيني وبين دنيا يشفع لي غلطي",
                "- الحب اللي انت رميته بطول دراعك اتجوزت عليها بعد ما هنتها انت وامك بيومين وتيجي يوم وعشرة لا واليوم اللي كانت خلاص بتراجع نفسها تسامحك عملت ايه قلت ح توديهم للدكتور وترجع روحت وغبت تقريبا شهر مافكرتش حتى ترفع سماعة تليفون وتعتذر ودلوقتي متخيل انك اول ماتقول اسف تترمي في حضنك",
                "- يابابا انت بتزودها هي ناقصة",
                "- اخرس انا بقول كلمة حق ولعلمك انا ممكن قوي اقولك دلوقتي ماعنديش بنات ليك وطلقها منك",
                "وقف ياسر بغضب ونظر لوالده",
                "- وانا مش ممكن أطلقها يابابا دنيا دي حبيبتي مقدرش استغني عنها",
                "نظرت له دنيا",
                "- واضح فعلا يا ياسر انك ماتقدرش تستغني عني  نظر له والده",
                "- بص يا ياسر لما تثبت فعلا ان دنيا دي حبيبتك وماتقدرش تستغني عنها ساعتها تبقى تفكر ترجع لك",
                "- ماشي يابابا وانا ح اعمل كل اللي يخلي دنيا تتأكد انها دنيتي انا وبس",
                "ظل ياسر يجلس معهم حتى اتي بهاء وعندما راءه شعر انه سوف يفتك به ولكن اقتربت منه هناء",
                "- اهدي عمك خلاه لف بايده الحبل حوالين رقبته وسيبه له يشده واحده واحده",
                "- ايوه يا امي بس دنيا ح تستحمل",
                "- ح تتعب شوية وبعدها ح تبقى زي الفل",
                "- ماشي حاضر لما نشوف",
                "جلسوا جميعا وكان ياسر يحاول ان ينتهز اي فرصة ويلمس يد دنيا ولكنها كانت تبتعد سريعا حتى مضى الليل وفي ذلك الوقت كانت الهام ورانيا يقومون بالاتصال به كل نصف ساعة ولكنه أغلق صوت الهاتف وعندما قرر الانصراف قام بالسلام علي الجميع حتى توقف امام دنيا فأمسك يدها وقبلها بحب ثم رفع رأسه ونظر لها وامسك رأسها مقبلاً اياها  وهمس لها",
                "- ح توحشيني لغاية ما اجي لك تاني وحشني حضنك قوي يا دنيتي بس الصبر حلو حبيبتي سلام عليكم",
                "- وعليكم السلام ورحمه الله",
                "انصرف ياسر وجلسوا جميعا ونظر لها حسين",
                "- دنيا من غير لف ودوران حسيتي بأيه لما باس ايدك وحضن راسك بايده",
                "ابتسمت دنيا بحزن",
                "- اقولك يابابا وماتزعلش مني",
                "- قولي حبيبتي",
                "- كنت قرفانة قوي يابابا حسيت اني عايزة اقوم اغسل أيدي ودماغي مكان لمسته قرفانة منه قوي يابابا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "هبط ياسر وهو يشعر بخواء داخلي بعد تركه لدنيا وجلس في السيارة يحدث نفسه هل كان تأخير حملها يستحق كل هذا هل زواجه من رانيا وحملها يستحق تضحيته بدنيا شعر انه بين شقى الرحي ولكن ماذا يفعل فهو الان بالفعل بين شقى الرحي ويجب عليه أن يفعل المستحيل حتى ترضى عنه دنيا تحرك ياسر بالسيارة متجهاً لمنزله وفور ان وصل وجد والدته اصرخ في وجهه",
                "- انت مافيش فايدة فيك كل ده قاعد عندها ايه ناسي مراتك الحامل ورايح تلزق للزفته التانية هنا لم يتحمل ياسر كلام والدته فصرخ بها",
                "- كفاية بقى كفاية عايزة مني ايه حرام عليكي دمرتي حياتي وهدمتي بيتي هديتي سعادتي مع مراتي وكل ده ليه عنده حق بابا حقدك خلاكي بتدمري كل حاجة حواليكي ارحميني بقى ارحميني مش حققت لك اللي عايزاه وح يجي لك الولد سيبيني بقي",
                "نظرت له الهام بذهول فهو لأول مره يصرخ بها هكذا",
                "- انت بتزعق فيا انا بالشكل ده وعلشان مين علشان الهانم طيب ايه رايك بقى اني مسيري اخليك تطلقها وترميها زي الكلبه وأما اشوف انا ولا هي",
                "- مش ح يحصل عارفه يعني ايه مش ح يحصل وتركها ودخل الي غرفته فوجد زوجته نائمة فتأفف منها وابدل ملابسه ونام معطياً اياها ظهره",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "في صباح يوم الجمعة يقوم حسين بالاعتناء بالحديقة كعادته أسبوعيا وترافقه هناء وهي تجلس أمامه وتقوم بعمل القهوة على السبرتايه وهم يضحكون و يتذكرون الايام الماضية وكلا يحكي عن ذكرياته وضحكاتهم تعلو الي عنان السماء فقد اقتربوا من بعضهم بسبب ماحدث مع دنيا وأصبحوا دائما ما يمضون اوقاتهم سوياً فقد شعرت هناء ان حسين يقف كالجدار الحامي لدنيا أمام ابنه واحست انه شخص حنون لأقصى الدرجات وسند لهم جميعا اما حسين فقد شعر بأمومة هناء وحنانها عليهم جميعا وشعر انها انسانة رقيقة وجميلة من الداخل والخارج كما انها تتحول إلى وحش كاسر عندما يقترب احد من أولادها الثلاثه",
                "وفي الأعلى تجلس دنيا ورحيق وهم ينظرون لهم بحب وفجاءة تضحك دنيا وهي تنظر لرحيق وتشير الي من هم بالأسفل",
                "- بت يارورو شايفة جوز الكناريا دول فتضحك رحيق بقوة",
                "- ياختاااااااااااااي ده الحب ولع في الدره بس هما مش دارين بقولك ايه يابت يادودو ماتيجي نعملهم مؤامره ونجوزهم لبعض قبل فضيحتهم ماتكبر واهو يابخت من وفق راسين في الحلال فيضحك الاثنان بصوت عالي فيلتفت لهم حسين وهناء ويتحدث حسين",
                "- أيه يابنات قاعدين كده ليه وبتضحكوا على ايه فتصيح دنيا",
                "- مافيش ياحجوج احنا بنعمل مؤامره على اتنين حبايبنا علشان ح نلبسهم في الحيطة تشترك معانا",
                "- يامجرمة انتي وهي بتتأمروا على مين ياعيال فتضحك رحيق وتنظر لهم",
                "- لم تكبروا شوية ياحجوج ح نقولكم انتم لسه صغنتاتين",
                "فتشعر هناء بالخجل من كلامهم وتنظر لهم ووجهها يتحول للون الأحمر فتضحك دنيا بقوة وتنظر لها",
                "- هنوءه احبك وانتي محمره كده فيلتفت حسين وينظر لها فيشعر بخجلها وكأنها فتاه في مقتبل العمر فيتنفس بقوة وهو يهمس لها",
                "- ماشاء الله عليكي يا هناء كأنك أصغر من العيال دي وكانت تلك اول مره ينطق فيها حسين باسمها منفرداً فيزداد خجلها وتتركه وتصعد للأعلى",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مضت الايام وكان ياسر يذهب كل يومان الي دنيا محاولاً استمالتها له حتى ترضى عنه وكان كعادته كل شهر يعطي لها ظرف بالمصروف حتى مر ثلاث اسابيع على تلك الحالة كانت دنيا اول مرتان ثلاثه تقابله بفتور يفوق الوصف ولكن بعد مرور اكثر من اسبوعان بداءت تبتسم في وجهه تصنع الطعام الذي يحبه بدء يشعر مره اخرى بدفء الأسره رغم عدم سماحها له بالاقتراب منها حتى مر ثلاث اسابيع  وكانت الهام ورانيا يحاولون ان يشتتوا انتباهه الي دنيا ولكن هيهات حتى تأمروا سويا ومعهم طبيبة صديقة لرانيا جعلوها تخبر ياسر ان رانيا مهددة بالسقوط لعدم راحتها النفسية فعاد ياسر مره اخرى لأهمال دنيا وبعد أن كان يذهب بنفسه ليعطيها مصروفها ارسل لها في ذلك اليوم ساعي من عنده بالظرف ومرفق معه خطاب يعتذر لعدم الحضور لظروف قاهرية فأخذت الظرف ووضعته مع رفقاءه فهي لم تصرف يوما من ماله منذ تركته مضى على تلك الحالة مايقرب من شهران كانت تتفنن فيهم رانيا برسم الدلع الشديد على ياسر فجعلته ينسى تماما دنيا حتى انتبه في يوم انه مر مايقرب من شهران لما يراها وقليلا مايتحدث لها فاستاذن باكرا من عمله حتى يذهب لها دون معرفة رانيا وفور ان صعد لها وفتحت ووجدته أمامها نظرت له نظرة شعر منها ان كل شئ انتهى بينهم وعندما حاول التحدث وجدها تتحدث له  دون أن تغلق الباب عليهم",
                "- جي ليه يا ياسر عايز مني ايه تاني ممكن تفهمني",
                "- دنيا انا انا مش عارف اقولك ايه بس",
                "- من غير بسبسه يا استاذ ياريت تقصر وتقولي جي ليه هنا",
                "- يعني ايه يادنيا ليه طريقتك دي انتي ناسية انا مين ولا ايه انا جوزك ياهانم ضحكت دنيا بقوة وهي تنظر له",
                "- جوزي من امتى يابيه قال جوزي قال شكلك فاهم الجواز غلط يابيه انا مش قاعدة حطه أيدي على خدي ومستنية حضرتك تتكرم عليا بزيارتك لا يا ياسر انا نسيت خلاص ان ليا جوز جوزي اللي اتجوزته وكان حياتي وكنت حياته انتهى مات زي كل حاجة حلوة بينا ما ماتت وانت السبب انت اللي موت كل حاجة ليك عندي انت خلاص مابقتش فارق ولا بقيت بفتكرك",
                "شعر ياسر بالإهانة من كلامها وهي تصرخ به بتلك الطريقة فوجعته كرامته ورغب ان يكسرها مره اخرى علها تفيق",
                "- ماتفتكريش اني جي علشان سواد عيونك لا انا بس جي اديكي المصروف علشان تمشي امورك انا اصلا مش فاضي لأنزحتك الفارغة دي ولولا انك متعلقه في رقبتي ماكنتش جيت مراتي وابني اولا باهتمامي اخيرا ح ابقى اب محتاج وقتي لهم  نظرت له دنيا وهي تبتسم ظاهزياً ولكنها بداخلها تشعر بالموت البطئ واقتربت من الكونصول الموضوع بجوار الباب واخرجت منه كل الاظرف التي كان يعطيها اياهم والقتهم في يده",
                "- لو انت فاكر اني محتاجة فلوسك تبقى غلطان لو انت فاكر اني متعلقه في رقبتك علشان ياحرام ح اشحت لولاك تبقي غلطان وبتحلم وخيالك وسع منك قوي ولا نسيت نفسك ياباشمهندس ونسيت انا مين وعملت ايه معاك لا يابيه انا مش محتاجة منك حاجة ولا محتاجاك اصلا انت وجودك عندي زي عدمه فاهم",
                "شعر ياسر برغبة في الفتك بها لاهانته بتلك الطريقة فهي دائما ما كانت تتعامل معه دون تجريح او اهانه وعندما اقترب منها استمع لصوت والده يأتي من خلفه",
                "- فكر تعمل حاجة كده ولا كده و ح تشوف مني اللي عمرك ماشفته ماشي دلوقتي خليك راجل لمره واحده في حياتك وطلق دنيا انت ماتستهلش ضفرها خليك مع اللي اخترتها سامع يا ياسر شوف انا كنت بقول لدنيا من اول ماسابت البيت يابنتي بلاش انتي تطلبي الطلاق خليكي باقية للآخر لكن دلوقتي يا ياسر لو مطلقتش دنيا ح اخلي اللي ما يشتري يتفرج عليك وابقى فرجني ح ترفع راسك في الشغل ازاي غور من هنا يالا مش عايز اشوف وشك غور",
                "انصرف ياسر من أمامهم ودخل سيارته وهو لا يعرف ماذا يفعل فقد اهانته زوجته واهانه والده واتصلت والدته فقص عليها كل شئ فابتسمت وانتهزتها فرصة",
                "- ماتزعلش نفسك ياضنايا انت فين حبيبي انا في الشارع بشتري طلبات انت فين وانا ح اجي لك وبالفعل ابلغها ياسر ابن هو وذهبت له فورا وظلت تتحدث معه حتى اقنعته بالفعل بتطليق دنيا فبما انها اهانته هكذا فستسحيل العشره بينهم مرة أخرى وبيته الان أولى بأمواله وظلت توسوس له حتى ذهب معها للمأذون وقام بتطليق دنيا غياباً وطلب من المأذون ان لا يرسل لها قسيمة الطلاق على يد محضر ولكن هو سيأتي بنفسه لإستلامها واعطاءها لها وخرج سريعاً ونظرت الهام للمأذون وعطته مبلغا من المال وطلبت منه فور صدور القسيمة ان يبلغها هي ووافق المأذون وتركته وخرجت خلف ابنها",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس رحيق مع دنيا وهم يتهامسون سويا ماذا يفعلون حتى يستطيعوا الجمع بين حسين وهناء فتحدثت دنيا",
                "- بقولك ايه يا رورو انا ح اكلم حجوج وانتي كلمي هنوءه ايه رايك",
                "- والله فكره يا دنيا",
                "- طيب بصي هو دلوقتي تحت جه من الشغل ح يغير اكيد ويطلع ح الحقه قبل مايطلع وانتي اتكلمي مع ماما ماشي",
                "- ماشي يالا انزلي قبل ماتقفشك وتفتح لك محضر تحقيق",
                "- اوك سلام مؤقت",
                "نزلت دنيا الي الطابق الأسفل وقامت بطرق الباب ففتح لها حسين فهو كان يستعد للصعود لهم وعندما وجد دنيا أمامه فزع ونظر لها بقلق",
                "- مالك يادودو فيكي حاجة يابنتي",
                "- لا يابابتي بس عايزة استفرد بيك على انفراد",
                "- ماشي ياستي تعالي استفردي براحتك انا مستعد اهو",
                "- بابا اتكلم بصراحة ودوغري ولا الف وادور",
                "- ومن امتى انا بحب اللف والدوران يا مجرمة",
                "- بص يابابا ياحبيبي دون مقدمات كده ح اسألك وانت تجاوب",
                "- اممممممم ده تحقيق بقي",
                "- لا يا بابتي مش تحقيق ولا حاجة بابا هو حضرتك ممكن ترجع طنط الهام في اي وقت تجهم وجه حسين",
                "-  ليه السيرة الهباب دي يا دنيا انتي جاية تعكنني عليا",
                "- لا ياحبيبي ابدا انا جاية في مصلحة حلوة يس لازم اطمن الأول",
                "- ماشي يا دنيا لا ياستي مش ناوي ارجع الست ام ياسر هي بالنسبة لي انتهت من زمان ومن قبل طلاقها بكتير بس كنت مستحمل واقول ربنا يهدي لكن خلاص بقى انتهى",
                "- طيب حلو عظيم ميه ميه",
                "- هو ايه اللي حلو وعظيم وميه ميه ماتنطقي يابت",
                "- بص ياسي بابا انا والست رورو هانم كعب الغزال ملاحظين كده والله اعلم ان في عصافير كده بتحلق فوق راسك انت وماما هناء",
                "ارتبك حسين قليلاً وبعدها نظر لدنيا",
                "- قصدك ايه يابنت",
                "- بصراحة بقى يابابا احنا شايفين ان طالما حضرتك لوحدك وماما هناء كمان لوحدها وبما انكم مندمجين مع بعض ليه لا لما تعيشوا سوا الباقي من عمركم ونس لبعض وصحبة حلوة ابتسم حسين ابتسامة جميلة تدل على موافقته فنظرت له دنيا ايه رايك يابابا",
                "- دنيا يا بنتي شرف ليا طبعا ان الست هناء ترضى تتجوزني لكن تفتكري ح توافق ابتسمت دنيا",
                "- زمان رورو فوق عامله عليها حصار ماهو انا استلمتك وهي استلمت هنوءه ودلوقتي ح ابعت لها إشارة انك موافق ونستني نشوف رائ العروسة الحلوة ياختاااااااااااااااااي انا مبسوطة قوي ضمها حسين لأحضانه وقبل رأسها",
                "- ياحبيبتي يا دنيا ربنا يسعدك ياحبيبة ابوكي",
                "ارسلت دنيا علامة 👍 لرحيق دليل موافقة حسين",
                "جلست رحيق هي أيضا مع هناء وأخذت تتحدث معها مثلما تحدثت دنيا مع حسين في البداية اعترضت كيف تتزوج بعد هادي فأخبرتها رحيق ان الحياة لا تقف على شخص وانها رفضت الزواج فترة طويلة جدا ولكن الآن هما يحتاجان فقط الونس والصحبة الحلوة وعادت تعترض هل يصح زواجهم في مثل هذا العمر فأخبرتها رحيق ولما لا فهم لا يفعلون حرام وتحت إلحاح رحيق وافقت هناء فهي كانت تشعر بميل ناحية حسين ولكنها كانت تقاوم ذلك الاحساس وعندما وافقت ارسلت رحيق لدنيا 👍 دليل موافقتها وفور ان رأت دنيا موافقة هناء قامت بإطلاق الزغاريط واتصلت ببهاء واخبرته حتى يحضر معه المأذون بعد أن أخبرته بكل شئ فضحك عليها وعلى رحيق ومافعلوه سويا واخبارها انه سيحضر حالاً حتى يهندم العريس ويبلغ المأذون ان يحضر في المساء",
                "وبالفعل اخذ بهاء حسين للحلاق وصعدت دنيا الي هناء ومعها رحيق وظلوا يضحكون وهم يطلقون الاغاني والزغاريط حتى حل المساء وتم عقد قرانهم ولأول مره يبيت حسين مع هناء وتتركهم دنيا وتذهب لشقتها رغم الحاحهم للبيت معهم ولكنها رفضت وانتهت الليلة بسعادة طاغية ولكنهم لا يعرفون ماذا يخبئ لهم الغد"
            ]
        },
        {
            "name": "الفصل التاسع 🌹",
            "content": [
                "بعد أن قام ياسر بتطليق دنيا غيابياً وأخبر المأذون انه سوف يأتي لأخذ القسائم تفننت رانيا والهام في أشغال ياسر تماما عن موضوع المأذون حتى يتسنى لألهام ان تخبر المأذون ان يسلم القسيمة على يد محضر وبالفعل عندما انتهت القسائم اتصل بها المأذون وابلغته بذلك... وعندها ابلغها ماذا يفعل اذا اتي له ابنها فأخبرته انه لن يأتي قريبا واذا اتي له بعد مده يخبره انه عندما تأخر قام هو بإرسالها وبالفعل نفذ المأذون ما طلبته منه الهام",
                "بعد مرور اسبوعان منذ نزول ياسر من عند دنيا وذهابه الي المأذون وقيامه بتطليقها كانت دنيا تجلس في شقتها ومعها هناء ورحيق وباهر يلعب أمامها وهي تقوم بتصميم بعض الديكورات الخاصة بالعمل مع بهاء وفجاءة رن جرس الباب فنهضت لتفتح الباب فوجدت أمامها محضر من القسم",
                "- ايوه",
                "- عايز مدام دنيا الالفي",
                "- انا حضرتك",
                "- اتفضلي استلمي الورقة دي ووقعي على الدفتر ده نظرت له دنيا باستغراب وهمست",
                "- امضي على ايه حضرتك مش لازم اعرف وهنا جاءت بجوارها هناء وهي تهمس",
                "- في أيه يا دنيا",
                "- معرفش ياماما بيقولي امضي واستلمي الورقة دي ولسه بسأله ورقه ايه دي رد المحضر",
                "- انا اسف دي قسيمة طلاق حضرتك من المدعو ياسر حسين",
                "شهقت هناء وهبطت دموعها اما دنيا فوقفت في ذهول لدقيقة ثم تماسكت وابتسمت للرجل",
                "- هات حضرتك وامسكت الدفتر و مضت على استلام قسيمة الطلاق وأخذت الورقة منه واغلقت الباب وجلست مكانها تكمل عملها ورحيق وهناء ينظرون إليها بذهول وعندنا حاولوا محادثتها ابلغتهم انها يجب أن تنتهي من العمل الذي معها سريعاً فنهضت هناء فورا واتصلت بحسين الذي فور ان رائ اتصالها ابتسم ورد فورا",
                "- أهلاً ياهنا قلبي",
                "- حسين الحقني انتفض حسين واقفاً وهو يستمع لصوتها الباكي",
                "- في أيه يا هناء طمنيني رحيق تعبانة",
                "- لا يا حسين مش رحيق دنيا يا حسين دنيا بنتي ابنك مش كفاه اللي عمله وقاله لها باعت لها ورقة طلاقها على ايد محضر والبنت من ساعتها ساكته بتشتغل وساكته انا خايفة عليها قوي ياحسين",
                "كان حسين في صدمة فور ان استمع لما قالته هناء فأخذت تنادي هناء عليه حتي رد مؤخرا",
                "- روحت فين ياحسين",
                "- حقك عليا ياهناء حقك عليا حبيبتي انا جي حالاً",
                "- ح استناك ماتتأخرش",
                "- مسافة الطريق خليكم بس جانبها",
                "- حاضر ياحسين حاضر",
                "اخذ حسين متعلقاته ونزل سريعاً وركب سيارته متجهاً للمنزل وصعد سريعا ودخل فورا متجه لأبنته التي وجدها لا زالت تعمل على جهاز اللاب توب فأخذه من أمامها فأنتفضت",
                "- أيه يا بابا ده خضتني في ايه حبيبي احتضنها حسين بقوة وهو يهمس لها",
                "- ابكي عيطي صرخي بلاش تسكتي كده ياقلب ابوكي",
                "رفعت رآسها من صدره وابتسمت له بحزن",
                "- وابكي واعيط واصرخ ليه يا بابا تفتكر يستاهل",
                "- لا ياقلبي مايستهلش بس لازم تخرجي اللي جواكي حبيبتي",
                "- مافيش حاجة جوه يابابا غيركم وشغلي هو انتهى بجميع المقاييس حتى ماحترمش لحظة حب واحده بينا وجه اتفق معايا وروحنا للمأذون سوا لا طلقني غيابي علشان يجي المحضر والناس كلها تعرف اني أطلقت بالطريقة دي بس هو حمار لو فاكر انه كده اهني لا غلطان هو هان نفسه وهان كرامته والناس كلها شافت اللي عمله معايا والحمدلله اني اخيرا خلصت منه ومن حقارته اسفة يابابا ماتزعلش مني",
                "احتضنها حسين وقبل رأسها بحنان",
                "- اسفة على ايه وازعل من ايه ده بني آدم عمري ما ازعل عليه بكره يندم صدقيني بكره يندم المهم انتي عندي",
                "- انا زي الفل يا بابا ماتقلقش ماتقلقوش عليا طول ما انتم جانبي ماتقلقوش عليا انا زي الفل صدقوني ياسر خلاص مابقاش في حاجة بيعملها بتوجعني من يوم ما قال اللي قاله اخر مره وهو مات خلاص جوايا وبقي ولا فارق معايا",
                "نظروا لها جميعا وابتسموا لها ووقف حسين وهو يقترب منها",
                "- ادخلي غيري هدومك وتعالي معايا",
                "- على فين يابابا",
                "- على الشهر العقاري عايزك تعملي توكيل للمحامي بتاعي",
                "- ليه يابابا خير في ايه",
                "- الحمار الغبي طلقك غيابي وانا عارف ان وراء كل ده الحرباية امه ونسيوا ان ليكي مؤخر كبير ونفقة وانا بقى مش ح اسيب قرش صاغ لهم وح ابهدله ولولا الحرمانية كنت رفعت عليه قضية تبديد عفش كمان",
                "- بابا انا مش عايزه منه حاجة",
                "هنا وقفت هناء ونظرت لها بغضب",
                "- بقولك ايه يا بت انتي قومي انزلي مع ابوكي احسن وربنا اكون مكسراكي النهاردة انا عمري ما مديت ايدي على حد فيكم انتم التلاته لكن النهاردة لو ماعملتيش اللي بيقوله ابوكي ح ارنك علقه ماحصلتش",
                "ضحكوا جميعا وهمست رحيق",
                "- قومي يابت اعملي اللي بتقولك عليه احسن دي ممكن تاكلنا قومي يخيبك والله لولا اني خلاص مش قادره كنت ضربتك انا يالا قومي انجري بعدين تتعلقي ضحكت دنيا بقوة",
                "- طيب طيب قايمة اهو اهدوا على حالكم ثواني يابابا وراجعة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تعيش يمني اخت ياسر في دبي مع زوجها وأولادها وكانت دائمة الاتصال بدنيا للاطمئنان عليها",
                "مؤخرا بدءت يمني تلاحظ تأخر زوجها كثيرا عن موعد دوامه المعتاد وحجته دائما أن ضغط العمل كثيرا جدا والان بدءت تلاحظ خروجه حتى في أيام الإجازات وأصبح لا يجلس معهم كثيرا بعد أن كان فور ان يخرج من العمل يأتي لهم سريعا فهو كان يعشق الجلوس مع زوجته وأولاده اما الان فيراهم قليلاً جدا وأصبح يتعارك مع يمني على اتفه الأسباب خاصة إذا جاءت له سيرة تأخره في العمل ومنذ فترة وجدته يعود من الخارج وهو مرهق ومجهد وبالتالي حتى علاقتهم الحميمية أصبحت تحدث كل فترات طويلة رغم استعداد يمني دائما لاستقباله الا انه أصبح لا يراها فقررت اليوم انتظاره حتى تعلم مابه وبالفعل انتظرته الي ان عاد وفور ان دخل اتجه لها مقبلاً رأسها",
                "- ازيك حبيبتي عامله ايه",
                "- الحمدلله حبيبي انت عامل ايه",
                "- تعباااااااااااان جدا",
                "- وبعدين يا أمير",
                "- وبعدين ايه حبيبتي",
                "- وبعدين في اللي انت فيه ده انت بعدت عنا خالص لا بقيت بترجع زي الاول ولا بتقعد معانا ولا بتقعد مع الاولاد وتخرجهم زي زمان حتى علاقتنا بقت كل فين وفين وكمان اتغيرت عن زمان انا مضايقاك في حاجة مقصرة في حاجة فهمني",
                "ارتبك أمير قليلاً وشعر بالتوتر فأحتضنها بيده",
                "- لا حبيبتي انتي زي الفل انا بس اللي الشغل زاد عليا قوي وعلشان كده مجهد عارف اني مقصر معاكي ومع الاولاد بس ان شاء الله فترة وتعدي",
                "- بس الفترة طولت قوي يا أمير انت بقى لك كام شهر على الحال ده وانا خلاص مابقتش عارفة اعمل ايه",
                "انتفض أمير من مكانه هروبا منها",
                "- وبعدين بقى يا يمني انا زهقت كل شوية تشتكي تشتكي هو انا يعني بعمل كل ده لمين هاري نفسي في الشغل علشان خاطر مين مش علشانكم",
                "نظرت له يمني والدموع تترقرق في عيناها فهي لم تتحدث معه قبل ذلك",
                "- انا زهقتك يا أمير انا بشتكي انت بتكلم عني انا وبعدين هو انا حملتك اكتر من طاقتك في حاجة علشان تقولي بشتغل علشانكم تمام يا أمير عندك حق عن اذنك",
                "جاءت يمني لتنصرف وشعر أمير انه انفعل اكثر من اللازم عليها فحاول ان يمسك يدها فوقفت تنظر له ودموعها تتساقط",
                "- عايز تقول حاجة تانية يا أمير",
                "شعر أمير بألم لما فعله بها فهي تتحمله كثيرا ولكن ماذا يفعل فنظر لها بحزن",
                "- مش عايز حاجة تانية يا يمني بس انتي اللي نرفزتيني استحملي شوية حبيبتي",
                "- استحمل! استحمل ايه اكتر من كده ممكن تفهمني اخر مره قعدت مع ولادك امتى يا أمير اخر مره حتى اتغديت معاهم امتى طيب آخر مره خرجتهم يمكن بقى لك اكتر من ٤ شهور وانا ساكته طيب انا فاكر اخر مره كنا مع بعض امتى يا أمير بعد ماكنت مابتبعدش عني يوم بقى ممكن يعدي شهر وحتى بعدها لما بيحصل بقيت واحمر وجهها وزادت دموعها ونظرت له مش ح اتكلم مش ح اقول عن اذنك",
                "تركت يمني أمير وانصرفت الي غرفة ابنتها واغلقت خلفها الباب بالمفتاح وتركته هو بالخارج فجلس مكانه واخذ يفكر فيما قالت واكتشف ان كل ما قالته حقيقة فهو الان في دنيا اخرى غيرهم... واخذ قلبه وعقله يتحاوران حتى انتصر عقله وهو يهمس له ايه المشكلة لما تنبسط لك شوية وبعدها ح ترجع لها تاني وتقبل هذه الفكره التي جاءت على هواه وانصرف الي غرفته ونام",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهبت دنيا مع حسين الي المحامي الخاص به بعد أن قامت بعمل توكيل له وقصت عليه كل شئ طلب حسين منه سرعة العمل والصغط بقوة على ياسر بكل الطرق حتى تحصل دنيا على كل مستحقاتها فنظر له المحامي بذهول",
                "- يعني حضرتك موافق ترفع قضية على ابنك",
                "ضحك حسين ونظر له",
                "- انا دنيا هي اللي بنتي ياسر ده خلاص انتهى من الوجود بالنسبة لي كأبن وبالنسبة لدنيا كزوج",
                "- تحت امرك يا حسين انت تؤمر بس انت عارفني",
                "- وعلشان كده جيت لك يا سليمان عايزك تبهدله وتوريه العين الحمراء عايزه يتأدب",
                "- عيوني ليك يا حسين سيب الموضوع عليا",
                "- وانا واثق انك تقدر يالا ابقى واليني بالاخبار",
                "- تمام متفقين",
                "- ماشي مستني الاخبار يا سليمان سلام عليكم",
                "- وعليكم السلام ورحمه الله وبركاته",
                "انصرف حسين مع دنيا وذهب بها إلى كافيه على النيل وجلسوا سويا ونظر لها",
                "- دنيا حبيبتي انا وانتي لوحدنا اهو طلعي كل حاجة جواكي انا عارف انك خايفة على رحيق وهناء",
                "- بابا انا فعلا خايفة على ماما ورحيق لكن صدقني ياسر فعلا من يوم ما جرحني اخر مره كان فيها عندي وهو انتهى من حياتي تماما ومش ح ادعي عليه لكن فوضت أمري لله انا كويسة ماتقلقش عليا يابابا بس قولي بقى ياعسل انت ايه رايك مبسوط مع هنوءه",
                "ضحك حسين وهو يضربها على يدها برقه",
                "- يامجرمة بس عارفة يا دنيا بيني وبينك اول مره احس اني متجوز ومعايا ست تصدقي بالله انا من ساعة جوازي من الهام عمري ماحسيت اللي حسيته مع هناء احساسي معاها مايتوصفش هناء دي ست ماحصلتش يا دنيا",
                "وضعت دنيا يدها على يد حسين وابتسمت بحب",
                "- حضرتك تستاهل كل خير يا بابا وماما هناء كمان ربنا يسعدكم يارب",
                "- ويسعدك حبيبتي ويوفقك للخير كله",
                "- ربنا مايحرمني منكم يابابا انت وماما",
                "- ولا يحرمنا منك ياقلب ابوكي انتي",
                "جلس الاثنان معا لفتره من الوقت وهم يتحدثون سويا ويضحكون معا حتى نهضوا ليذهبوا الي المنزل مره اخري",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر يومان بعد كلام يمني مع أمير وفوجئت به يعود مبكرا من العمل فتخيلت ان كلامها قد أثر فيه فجاءت لتبتسم ففوجئت به يخبرها ان تقوم بتحضير شنطة ملابس تكفيه اسبوع لسفره في مأمورية تابعه للعمل فأختفت أبتسامتها ونظرت له بحزن ومضت من أمامه لتحضر له شنطته وبالفعل قامت بتحضير الشنطة وقام هو بأخذ حمام وتغيير ملابسه واقترب من أولاده وقبلهم ووقف وقبل راس يمني ووعدها ان يتصل بها وانصرف وجلست يمني مكانها والدموع تترقرق في عيونها وهي تنظر لاولادها بحزن على شعورهم بفقدان الاب بهذا الشكل",
                "مر ٣ ايام على سفر أمير وفوجئت يمني بهاتف من عمل أمير",
                "- سلام عليكم",
                "- وعليكم السلام مدام أمير اسف للازعاج حضرتك بس أمير واخد اجازة من ٣ ايام لمدة أسبوع ومكتبه مقفول على ورق مهم ومش عارف اوصله على جواله فيكي تبلغيه ضروري يجي المكتب",
                "كانت يمني تشعر ان هناك دلو من المياة الباردة قد سقط على رأسها وانتبهت لكلام الرجل",
                "- حاضر ح أبلغه",
                "- شكرا مدام سلام عليكم",
                "- وعليكم السلام ورحمه الله",
                "اغلقت يمني الهاتف وهي تشعر بخنجر يضرب صدرها بقوة فأخذت تبكي وتبكي على حالها فزواجها قد خدعها بقوله انه سافر في مهمة عمل وهو في اجازة وبعد أن هدءت قليلا قامت برفع الهاتف واتصلت عليه ورد هو سريعاً",
                "- اهلا يا يمني ازيك حبيبتي",
                "- اهلا يا أمير ايه الاخبار فينك دلوقتي",
                "ارتبك أمير قليلا وهمس",
                "- ح اكون فين يعني يا يمني في الشغل حبيبتي",
                "- اممممممممم في الشغل طيب المهم الشركة عندك اتصلت هنا علشان تليفونك مش متاح وفي ورق مهم انت قافل عليه المكتب وهما عايزينه كلمهم وشوف ح تعمل ايه",
                "هنا شعر أمير انه قد غرق في مصيبه ولكن يمني لم تعطه فرصة للرد واغلقت الهاتف بحجة ان بنتها ترغب في دخول الحمام",
                "ظلت يمني تفكر أين هو وماذا يفعل حتى قررت أن لا تواجهه بما علمت انه كان في اجازة حتى تراقب أفعاله وتعلم ماذا يفعل",
                "وبالفعل بعد يوم واحد وجدت زوجها يعود فجاءة رغم ان الاسبوع لم ينتهي وفور ان دخل احتضنها بقوة",
                "- وحشتيني قوي حبيبتي نظرت له يمني وهي تمثل الابتسام",
                "- وانت كمان يا أمير بس ايه المفاجأة دي رجعت قبل الاسبوع مايخلص يعني",
                "- ابدا حبيبتي بس خلصت معظم الشغل المهم وسيبت الباقي لزميلي وقلت ارجع علشان الورق المقفول عليه بدل مايحصل مشكلة",
                "- اممممممم طيب حمدلله على السلامة تحب احضرلك الاكل",
                "- لا حبيبتي اكلت انا جعان لحاجة تانية خالص ونظر لها وهو يغمز لها فتصنعت الحزن",
                "- معلش حبيبي انا اجازة",
                "- اجازة بس ده مش وقتها فنظرت له بالفعل بحزن",
                "- ماهي اتغيرت من ٤ شهور بس انت ماخدتش بالك يا أمير معلش معذور ضغط الشغل",
                "- انا اسف حبيبتي ان شاء الله كله ح يبقى كويس زي ماقلت لك فترة وح تعدي اكيد ادعيلي",
                "- ربنا يقويك يارب",
                "- تسلمي حبيبتي",
                "دخل أمير غرفتهم وقام بعمل هاتف سريع ثم نام وبعد فترة دخلت يمني فوجدته نائم فأمسكت حقيبته لتفرغها وفتحتها وهي تخرج ما بها وجدت بها ماجعلها كادت تصرخ لولا انها حجمت صوتها ودموعها تهبط بغزارة فقد وجدت ملابس شخصية حريمي فتماسكت واعادت كل شئ لمكانه وخرجت من الغرفة مره اخرى وجلست بالخارج حتى نهض أمير من النوم ووجد حاله ينام وحيدا فخرج من الغرفة فوجد زوجته تنام علي الأريكة فإيقظها ففتحت عيناها ونظر لها فوجد عيونها حمراء بشدة",
                "- مالك حبيبتي في ايه",
                "- تعبانة شوية بس معلش مش قادرة اقوم ممكن تسبني نايمة",
                "- نامي حبيبتي ولا يهمك",
                "عاد مره اخرى الي الغرفة وفتح حقيبته حتى ياخذ منها شيئا فلفت نظره الملابس الموضوعة بها فارتبك بشدة واخذها سريعا ووضعها في حقيبة الكمبيوتر الخاصة به وهو يتنفس ان زوجته لم تفتح الحقيبة بعد وارتدي ثيابه وخرج مقبلا زوجته واخبرها انه ذاهب للعمل",
                "وفور ان خرج أمير من المنزل قامت سريعا من مكانها ووضعت العباءة عليها سريعا وخرجت وركبت سيارتها وسارت خلفه فوجدته ذهب للعمل فانتظرت بعيدا قليلاً حتى لا يراها وقامت بالاتصال ب جارتها حتى ترعي أولادها لحين عودتها وظلت منتظرة و بعد ساعة وجدته خرج من الشركة وركب سيارته واتجه في طريق اخر غير طريق بيتهم وفجاءة وجدته يركن سيارته وينزل أمام ناطحة سحاب فركنت سيارتها واتجهت الي حارس الأمن",
                "- سلام عليكم اخي",
                "- وعليكم السلام اختي اؤمري",
                "- من فضلك اخي الاستاذ أمير ساكن في الدور الكام",
                "- العاشر",
                "- طيب ممكن استسمحك تطلع معايا ماينفعش اطلع له وهو لوحده",
                "- لا حضرتك اطلعي عادي مراته موجوده فوق شعرت يمني وقتها انها سوف تنهار ولكنها تماسكت وتصنعت الابتسام",
                "- طيب اخي ح أركن السيارة و اجيب حاجة من السيارة واجي",
                "انصرفت يمني وركبت سيارتها وابتعدت قليلاً وانهارت في البكاء حتى شعرت ان قلبها سيتوقف وأخذت تحدث نفسها",
                "- متجوز عليا يا أمير بعد كل ده طيب انا عملت لك ايه قصرت معاك في ايه علشان تعمل فيا كده تحرمني وتحرم ولادك منك علشان تعيش حياتك انت طيب كنت صارحني وسيبني اختار اااااااااااه ياخسارة ياخسارة",
                "تنبهت بعدها انها يجب أن تتصرف سريعا فعادت سريعا للبيت وفي الطريق اتصلت بالمطار لتحجز طائرة سفر إلى مصر لها ولاولادها ولحظها وجدت بالفعل طائرة بعد ثلاث ساعات فجرت على المنزل وقامت بتحضير شنطة سفر لها ولأولادها ووضعت بهم ملابسهم وذهبها والاموال الخاصة بها واخذتهم واتجهت للمطار بعد أن كتبت خطاب لأمير ووضعته على الفراش وبالفعل ركبت الطائرة المتجه الي مصر",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس أمير مع امرأه اخرى وهم في حالة غرامية شديدة فتلك المرأة تستنفذه تماما ولذلك لم يعد يستطيع الاقتراب من يمني واذا اقترب ينتهي كل شئ سريعا فهو مستنفذ تماماً وبعد أن انتهوا استلقي أمير على الفراش وتلك المرأه التي تدعي بيريهان تقترب منه مره اخرى بدلال ويدها تتحرك على سائر جسده فأمسك يدها ونظر لها",
                "- كفاية يابيري كده مش معقول في واحده لها حقوق عليا انا حرمها منها بقى لي فتره وحتى لما بيحصل حاجة بقيت مابقدرش اكمل وهي حست وانا مش عايزها تعرف حاجة انتي عارفة كويس الا يمني",
                "- يوووووووه بقى يا ميرو الا يمني الا يمني ما انا مراتك انا كمان وشوف بقى هي عاشت معاك قد ايه",
                "- بيري وبعدين معاكي انا من الاول قلت يمني حبيبتي مقدرش اوجعها واظن كفاية كده بقى",
                "- حبيبي انا بحبك قوي ومش بقدر ابعد عنك غلط انا",
                "- ماغلطيش حبيبتي بس انا برضه محتاج اكون مع يمني حقها يا بيري ماتصعبيهاش بقي",
                "- ماشي حبيبي انا مايهمنيش الا رضاك يا روحي",
                "- تسلمي لي حبيبتي انا دلوقتي ح اقوم علشان اروح لهم مره بدري",
                "- ماشي حبيبي بس طمني ماشي ولو قدرت تيجي تاني تعال ح تلاقيني مستنياك على نار علشان انت ح توحشني قوي الشوية دول",
                "- ماشي ياروحي انتي كمان ح توحشيني قوي",
                "نهض أمير واخذ حمامه وارتدي ثيابه وقبل بيريهان التي كانت تتعمد ان تطيل سلامها له حتى انزل يدها وقبلها وانصرف عائدا للبيت وفور ان دخل ظل ينادي على زوجته وأولاده ولكنه لم يستمع لأي صوت فتوجه لغرفتهم لم يجد لها احد ولكن لفت انتباهه خطاب موضوع على الفراش فأمسكه وفتحه ووجم وسقطت دموعه وهو يقرء المكتوب به"
            ]
        },
        {
            "name": "الفصل العاشر 🌹",
            "content": [
                "استيقظت رحيق من النوم بعد نزول بهاء الي العمل وهي تشعر بتعب شديد فتحملت  على نفسها و ذهبت إلى الدولاب الخاص بها واخرجت ٣ اظرف كانت قد خبئتهم من بهاء وبعدها قامت بالاتصال على هناء والتي اجابتها فورا",
                "- صباح الفل يا رورو عامله ايه حبيبتي طمنيني عليكي",
                "- صباح النور ياماما فوجئت هناء بصوتها",
                "- مالك يارحيق انتي تعبانة انا جاية حالا",
                "- تعالي لوحدك الأول ياماما",
                "- حاضر حاضر حالا حبيبتي ماتقوميش ح افتح انا",
                "- ماشي ياماما",
                "ذهبت هناء سريعاً لرحيق و توجهت فورا لغرفة النوم فوجدتها تستند على الفراش بتعب شديد",
                "- في ايه يا رحيق خلاص ولاده",
                "- ماما اسمعيني ارجوكي قبل ماحد يجي امسكي ال ٣ اظرف دول خبيهم معاكي اوعي حد يشوفهم دلوقتي ان ربنا أراد وخرجت من العمليات ح اخدهم منك اما ان ربنا استرد وديعته فاسكتتها هناء",
                "- بطلي الكلام الأهبل ده انتي سامعه",
                "- ماما ارجوكي اسمعي بس ان ربنا استرد وديعته ادي كل ظرف لصاحبه في حاجة كمان عايزة اقولها لك",
                "كانت هناء تبكي بشدة فنظرت لها واقتربت منها تحتضنها بقوة",
                "- كفاية كلام بقى وخليني اكلم دنيا وبهاء",
                "- ماما انا بحبك قوي والله اعتبرتك امي يمكن اكتر من امي نفسها انتي مافيش ام زيك حبيبتي ادعيلي ياماما",
                "- دعيالك يابنت قلبي ياعمري انتي ارتاحي بقى ح اكلمهم",
                "قامت هناء بالاتصال بدنيا التي كانت تبيت في شقتها ومعها باهر واخبرتها كما قامت بالاتصال ببهاء واخبرته انهم سوف يتوجهون للمشفى وهو يلحق بهم كما اتصلت بحسين واخبرته فأبلغها انه سوف يتجه للمشفى فورا",
                "وجاءت دنيا ومعها باهر واسندت رحيق بقوة وهناء تحمل حقيبتها وتمسك بيد باهر واتجهوا للسيارة ومنها للمشفى كانت دنيا تحاول التماسك",
                "- بت يارورو اجمدي كده اه بقولك اهو بلاش الضعف ده يابت انتي قوية",
                "- مافيش قوة خلاص يا دنيا انا مش قادرة تعبانة قوي.. دنيا بالله عليكي خدي بالك من بهاء وباهر حطيهم في عينك صرخت دنيا بها",
                "- بس بطلي الكلام ده فاهمه انتي اللي ح تخلي بالك من الكل وانا معاهم فاهمة.... رحيق بالله عليكي بلاش الكلام ده واجمدي كده كلنا جانبك ومعاكي",
                "- قولي يارب",
                "وصلت دنيا الي المشفى وخلفها بهاء وحسين والذين جروا سريعاً عليهم وحمل بهاء زوجته وهي تتعلق برقبته وتقبله بحنان اشعرته وكانها تودعه فنظر لها والدموع تترقرق في عينه",
                "- رحيق وحياتي عندك بلاش نظرتك دي خليكي عارفة انا من غيرك مش ح اعرف اعيش اجمدي حبيبتي",
                "- قول يارب يا هيبا بس انت اعرف اني بحبك قوي حبيبي",
                "- وانا بحبك قوي يا قلبي",
                "وضع بهاء رحيق على الفراش وحضرت الطبيبة وقامت بالكشف عليها وبعدها خرجت وخرج خلفها بهاء وكان بالخارج حسين أيضا فنظرت لهم الطبيبة",
                "- مش ح اخبي عليكم الوضع مش حلو قلبها تعبان قوي ما اعرفش ازاي تعب بالشكل ده يظهر انها كانت تعبانة وماقلتش احنا ح نعمل كل اللي نقدر عليه ودعواتكم معانا نظر لها بهاء بذهول",
                "- ارجوكي مش مهم البيبي المهم هي",
                "- صدقني ح نعمل كل اللي في طاقتنا اوعدك",
                "- متشكر قوي",
                "عاد بهاء لرحيق فوجدها قد ارتدت زي العمليات وابتسمت له فور ان راءته فجري عليها واحتضنها بقوة وهو يبكي",
                "- كنتي تعبانة وماقلتيش ليه يا رحيق ليه حبيبتي",
                "- ماحستش بالتعب الا من شهر بس يا هيبا كنت فاكره انه من الحمل حقك علي قلبي",
                "جاءت الممرضات لاخذها فأحتضنت بهاء وقبلته وهمست له",
                "- ان ماما هناء اديتك حاجة ارجوك اسمع الكلام فاهم حبيبي من غير ماتسئل عن حاجة اوعدني",
                "- اوعدك حبيبتي بس انتي اتماسكي وحياتي عندك",
                "- قول يارب حبيبي",
                "- ربنا يخرجك ليا بالسلامه ياقلب حبيبك",
                "التفتت رحيق الي دنيا التي تتساقط دموعها بغزارة وهي تحتضن باهر وكأنها تستمد قوتها منه واشارت لها فأقتربت دنيا منها سريعا بعد أن أعطت باهر لهناء",
                "- رورو اجمدي يابت انا بقولك اهو",
                "- دودو مافيش وقت بالله عليكي تسمعي الكلام اللي ممكن تشوفيه من ماما هناء اوعديني",
                "- اوعدك حبيبتي وقاموا باحتضان بعض بقوة",
                "بعدها التفتت رحيق الي هناء وحسين",
                "- ماما انا قلت لك انا بحبك قد ايه حبيبتي ادعيلي يا امي بابا حسين يمكن ماقربناش الا من فترة مش كبيرة بس بجد انا حبيتك قوي وحبيت حنيتك علينا كلنا خد بالك من الاتنين دول وحياتي عندك دنيا وبهاء في رقبتك",
                "- بس يابنت بطلي الكلام ده ح تدخلي وتخرجي لنا بالف سلامة ومعاكي دنيا الصغيرة زي ماقلتي اجمدي يابت فاهمة",
                "- ادعولي استودعكم الله الذي لا تضيع ودائعه فردوا جميعاً",
                "- لا اله الا الله فردت عليهم رحيق وهي تنظر لهم جميعا وكأنها تودعهم",
                "- محمد رسول الله",
                "ذهبت رحيق من أمامهم وهم خلفها حتى باب العمليات وبعدها انهار بهاء ودنيا وهناء وفي تلك اللحظة وصل والدها ووالدتها ووالد بهاء ووالدته وجلسوا جميعا يقراءون القراءن ويدعو لها وكانت دنيا تصلي أمام غرفة العمليات وجلست على سجادة الصلاة تدعو ربها ان تخرج لهم بالسلامة وبعد فترة قليلة خرجت ممرضه تجري",
                "- محتاجين دم بسرعه وقفت دنيا سريعاً انا فصيلتي زيها",
                "- تعالي معايا بسرعة ارجوكي",
                "ذهبت دنيا معها وبعد فترة طويلة جعلتهم يموتون قلقاً فتح باب العمليات وخرجت الطبيبة وهي تحمل فتاة رقيقة جميلة ودموعها تترقرق في عيناها فوقف الجميع ينظرون لها واتجه لها بهاء وهو يشعر انه لايستطيع الوقوف",
                "- رحيق عاملة ايه يادكتوره نظرت له الطبيبة وتساقطت دمعه منها",
                "- حاولنا بكل طاقتنا لكن للأسف النزيف كان قوي ورغم ان احنا اخدنا دم كتير من مدام دنيا الا ان قلبها ماستحملش وعطتك بنوته قمر شكلها بالضبط",
                "وقف الجميع في ذهول وانهارت دموع بهاء وكاد يقع لولا أن امسكه حسين بقوة",
                "- اجمد يا بهاء اجمد امر الله ونفد... اللهم لا اعتراض قول اللهم أجرني في مصيبتي واخلفني خيرا منها",
                "- اااااااااااه ياعمي اااااااااااه رحيق سبتني روحي سبتني ومشيت ياررررررررررررب ياررررررررررررب ساعدني",
                "وفجاءة وجدوا سرير يخرج وعليه دنيا وهي غائبة عن الوعي فانهارت هناء وهي تصرخ",
                "- بناتي يااااااااااااارب بناتي صبرني يارب",
                "انهار الجميع وحاول حسين التماسك حتى يلحق الجميع وكان الكل في حالة انهيار وذهب حسين لتخليص الإجراءات وبعد أن انتهى ذهب لهم وبدء بهاء في التماسك قليلاً ونهض حتى يكرم حبيبته الي مثواها الاخير",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "وصلت يمني الي القاهرة وقامت بالاتصال بياسر الذي ما أن شاهد رقمها قام بالرد فورا",
                "- سلام عليكم يايمني وحشاني",
                "- وعليكم السلام ورحمه الله يا ياسر بقولك يا ياسر انا في مطار القاهرة ممكن تقولي اجي لكم فين",
                "- مطار القاهرة ايه المفاجأة الحلوة دي يا يمني استنيني انا ح اجي لك ساعة واكون عندك استنيني في الكافية",
                "- ماشي حبيبي لما توصل رنلي بس وح اطلع لك",
                "- ماشي حبيبتي",
                "جلست يمني واجلست بجوارها أولادها وأخذت تفكر فيما حدث ماذا فعلت حتى تكون هذه هي النتيجة وأخذت تفكر في حياتها مع أمير وكيف وقفت بجواره ودائما ما كانت تدفعه للأمام وتقف خلفه بقوه فهي طوال حياتهم لك تطلب منه أن يشتري لها شيئاً كانت تفضل ان يشتري لنفسه ملابس تليق بعمله بدلا ان تشتري لنفسها اي شئ كيف انها  لم تطلب منه يوما قطعة ذهب او اي ملابس من ماركات معروفة كانت تنتظر دائما التخفيضات التي تحدث حتى تنتقي منها ملابسها وملابس أولادها كانت تتذكر كل شئ و دموعها تتساقط منها غصباً وعندها نظر لها ابنها",
                "- مامي مالك في ايه وليه جينا هنا من غير بابي نظرت له يمني وهي تحتضنه",
                "- معلش حبيبي انا تعبانة شوية وكان لازم انزل انت مضايق انك مع مامي",
                "- لا يا مامي انا بحبك قوي ومقدرش اسيبك وحدك",
                "- وانا بحبكم قوي حبيبي وفجاءة استمعت لهاتفها ونظرت به فوجدته أمير فوقفت بعيدا قليلا عن أولادها وعيونها عليهم  وقامت بالرد سلام عليكم",
                "- وعليكم السلام ايه اللي عملتيه ده يا يمني انتي بتستهبلي ايه الكلام الفاضي ده",
                "- ياريت تكلم بطريقة احسن من كده يا أمير واللي عملته مش هبل اللي عملته بحافظ بيه على كرامتي ومشاعري ومشاعر أولادي",
                "- نعم ايه اللي بتقوليه ده كرامة ايه ومشاعر ايه كل ده علشان انشغلت شوية زياده في الشغل خيالك صورلك اني اتجوزت ضحكت يمني ودموعها تتساقط",
                "- خيال وصورلي والخيال ده صورلي انك كنت واخد اجازة من الشغل اسبوع مش في مأمورية وخيالي برضه صورلي انك نزلت من شغلك جري روحت الشقة اللي جايبها للهانم مراتك في برج تاج الإمارات كل ده خيال يا أمير",
                "صعق أمير وشعر ان كيانه ينهار بمعرفة حبيبته كل ذلك ولكن عنجهيته وتجبره جعلوه يصرخ بها",
                "- بتراقبيني ياهانم هي دي التربية والأخلاق بتراقبي جوزك  شعرت يمني انها سوف تنهار فهمست",
                "- انا متربية كويس قوي وانت اكتر واحد عارف ده كبرياءك طبعا صورلك انك تهني وتجرحني كتر خيرك يا ابو العيال وبراقبك اه كان لازم اعمل كده لما الاقي حبيب عمري وجوزي وابو ولادي ناسيني وناسي عياله وكل حاجة فيه اتغيرت وكفاية انك لأول مره في حياتنا كلها تكدب بقى لك خمس ست شهور بتكذب عليا وانا زي الهبلة مصدقة وعماله اقول لنفسي معلش الشغل الله يكون في عونه وفي الاخر طلع البيه متجوز طيب حتى داري على مصيبتك وخليني ماحسش بس زي ماتقول ربنا عارف بظلمك ليا ففضحت نفسك بنفسك صرخ امير",
                "- ماشي يا يمني ماشي اه متجوز وبحبها وانتي يومين وترجعي فاهمة صعقت يمني من رده",
                "- ده اللي ربنا قدرك عليه طيب مش راجعه يا أمير فاهم مش راجعه وخلينا ننهي اللي بينا لغاية كده كان نفسي حتى لو ح ينتهي الحب ده كله ينتهي بشكل متحضر من غير تجريح لكن معلش كتر خيرك مره تانية طلقني يا أمير لو سمحت",
                "- مافيش طلاق يا يمني وخليكي كده بقى زي البيت الوقف وانا ح اعيش حياتي هنا وكمان دوري مين ح يصرف عليكي وعلى ولادك انا مش ح ابعت لك فلوس ضحكت يمني",
                "- فاكر انك بتلوي دراعي بالفلوس عايز تذلني وتهني وفاكر بعد ده كله ح ارجع غلطان يا أمير واغلط اكتر واكتر علشان تنهي كل حاجة جوايا ليك ولو على الفلوس ماتقلقش ابويا سداد زي ما كان سداد زمان لو فاكر سلام يا.... يا ابو حسين",
                "اغلقت يمني الهاتف وبعدها وجدت أخيها يتصل فخرجت باولادها للخارج وفور ان رأت اخاها انهارت في البكاء فأحتضنها ياسر بقوه وهو يهمس",
                "- اهدي يا يمني اهدي حبيبتي في ايه كانت يمني تتحدث من بين شهقاتها",
                "- مش    قادره     اتكلم     يا    ياسر      روحني",
                "- حاضر حاضر حبيبتي تعالي",
                "اخذ ياسر اخته وأولادها بعد أن احتضنتهم بحب وركبوا السيارة وطوال الطريق هي تبكي وهو فقط يربت على يدها وابنها يحتضن اخته وهم لا يفهمون شيئاً",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "في المشفى كانت هناء تجلس بجوار دنيا الغائبة عن الوعي مرة أخرى بعد أن افاقت وعلمت بوفاة رحيق انهارت وظلت تبكي بانهيار فاضطر الطبيب لإعطاءها حقنة مهدئة وكان حسين وبهاء قد أنهوا كل الإجراءات وقد شارف الوقت على المغرب فتم تأجيل الدفن للصباح ودخلوا جميعا لغرفة دنيا وجلس بجوار هناء حسين وهو يحمل باهر على قدمه ويحتضنه بقوه وامامهم بهاء بجوار والده ووالدته وهو يحمل طفلته الصغيرة فقد انهارت والدة رحيق وذهب بها ابيها الي البيت وبعد قليل بدءت دنيا في الأفاقة وبعد أن تنبهت ونظرت لهم جميعاً وقف بصرها ناحية بهاء ودموعها تتساقط",
                "- بهاء رحيق سبتنا بجد انتم بتضحكوا عليا صح انا ح اصدقك انت علشان انت مش ممكن تكدب وتقول انها انها مشيت صح رحيق فين يا بهاء",
                "كان الكل يبكي وبهاء دموعه لا تتوقف ونظر لها بحزن ونهض وهو يحمل صغيرته",
                "- راحت يادنيا سبتنا انا وانتي وراحت شفتي دنيا الصغيرة صرخت دنيا",
                "- لا مش دنيا مش دنيا",
                "- ليه يا دنيا هي كانت عايزة تسميها دنيا",
                "- بس هي راحت يا بهاء يبقى مش اسمي انا ما انا لسه عايشة اهو ياريتني روحت انا وهي لا يا ريتهم ادوها روحي اااااااااه يا قلبي ليه يا رحيق تمشي وتسبيني ليه اقترب منها والد بهاء وربت على رأسها",
                "- استغفري يابنتي استغفري حرام اللي بتقوليه ده ميعادها وكان لازم تروح كل واحد لازم يروح في ميعاده",
                "- استغفر الله العظيم سامحني يارب سامحني بص يا بهاء عارفة ان رحيق كانت عايزة تسمى دنيا لكن هي دلوقتي راحت منا يبقى يفضل اسمها موجود سميها رحيق يا بهاء ارجوك اسمها لازم يكون موجود في بنتها هاتها يا بهاء",
                "أعطاها بهاء الصغيرة التي كانت تتثاءب وأخذت دنيا تقبل يدها وراسها ودموعها تغرقها",
                "- شبه رحيق قوي يا بهاء",
                "- فعلا كأنها نسخه منها",
                "- اه ياقلبي عليكي يابنتي امك سابتك ومشيت غصب عنها بس انا اوعدك ح افضل جانبك لغاية ما ربنا يأذن مش ح اسيبك ياقلبي والتفتت تنظر لباهر الذي كان يبكي وفتحت ذراعها له فحمله حسين واعطاها اياه فضمته بقوه لصدرها وهي تبكي وهو يبكي حتى رفع نظره ونظر لها",
                "- دودو مامي فين حاولت دنيا التماسك وظلت تقبله",
                "- فاكر يا باهر العصفور الصغير اللي لاقيناه في الجنينة من فتره مش بيتحرك",
                "- اه دودو انتي قلتي هو راح عند ربنا وقلتي اننا ح نسمع صوته دايما",
                "- اه ياحبيبي اهي مامي كمان راحت عند ربنا",
                "- يعني باهر مش شوف مامي تاني",
                "- ح تشوفها حبيبي في أحلامك ح تشوفها في صورها الموجودة في البيت يمكن احنا مش ح نقدر نشوفها زي ما احنا بنشوف بعض كده لكن هي ح تبقى شايفانا وسمعانا ووقت مانحب نتكلم معاها ح تسمعنا يمكن مش ح تعرف ترد علينا بس ح تسمعنا كل يوم ح نقعد انا وانت ورحيق لما تكبر نتكلم معاها ونحكي لها عملنا ايه طول اليوم",
                "- دودو مش سيبي باهر صح احتضنته دنيا بقوه",
                "- لا ياقلبي مش ح اسيبك ابدا حبيبي",
                "كان الكل يبكي من كلامهم سوياً حتى همس باهر لدنيا",
                "- دودو باهر نام دودو",
                "- نام ياقلب دودو",
                "ظلت دنيا تهدهد باهر وهي تبكي حتى ذهب في النوم وكانت هناء قد أخذت رحيق منها فالتفتت لـ بهاء ونظرت له برجاء",
                "- بهاء عايزة اشوفها ارجوك",
                "- صعب يا دنيا مش ح تستحملي صعب",
                "- ح استحمل بس اشوفها يا بهاء أودعها علشان خاطري وحياة رحيق يابهاء",
                "- حاضر يادنيا ثواني ح اروح اشوف",
                "ذهب بهاء الي الطبيب المسئول وطلب منه أن يروها فأخبرهم انه سوف يترك لهم خبر بذلك وعاد بهاء لدنيا واخبرها فنهضت من الفراش بخفه حتى لا توقظ باهر وخرجت وخرج معهم حسين وذهبوا الي الثلاجة وبالفعل شاهدت رحيق وكأنها نائمة ووجها مثل الملائكة وعليها ابتسامة هادئة فظلت تتحدث معها وتقبل يدها ورأسها وهي تبكي حتى شعر بهاء انها ستزهق روحها هي أيضاً فأوقفها",
                "- كفاية يا دنيا علشان خاطري كفاية كده",
                "وأغلق الطبيب الموجود الباب على رحيق وهنا انهارت دنيا وكادت تقع أرضا فأحتضنها بهاء بقوه وهو ينادي حسين الذي دخل فورا واحتضن دنيا فوجدها غابت عن الوعي فحملها بهاء وعاد بها للغرفة ووضعها على الفراش بعد أن حملت هناء باهر ووضعته على الأريكه وجاء طبيب خلفهم لأفاقتها وبالفعل افاقت وهي لا تزال تبكي ونظرت لهناء فأتجهت لها واحتضنتها بقوه وظلت تربت على ظهرها حتى نامت فأراحتها على الفراش وعادت تجلس بجوار حسين الذي احتضنها بقوة وهمس والد بهاء",
                "- يا الله دنيا منهارة قوي ردت هناء",
                "- دنيا ورحيق كانت روحهم في بعض ربنا يصبرنا كلنا يارب",
                "انقضي الليل وجاء النهار وكانت هناء قد ذهبت في الليل مع حسين الي البيت وابدلت ثيابها الي الأسود واحضرت كذلك ملابس لدنيا وباهر وبهاء وقاموا جميعا وابدلوا ثيابهم استعداداً لذهابهم لإكرامها وقامت دنيا وهناء بالدخول على غسلها وبعد أن تم كل شئ حملت للمسجد للصلاه عليها وبعدها ذهبوا الي المقابر وبعد أن انتهى كل شئ عادوا جميعا الي البيت وطلبت منهم هناء ان يجتمعوا جميعا عندها وبالفعل ذهبوا جميعا الي بيتها اهل رحيق وأهل بهاء وامضوا الوقت معا يتفقون ماذا سيفعلون واين سيقومون بعمل العزاء وبعد أن اتفقوا على كل شئ ذهبوا جميعا وظل فقط بهاء وباهر ورحيق مع هناء وحسين ودنيا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهب ياسر بيمني وأولادها الي منزله وصعدت معه وفوجئت امها بها وبحالتها فصرخت بها",
                "- في أيه يا يمني حصل ايه يابنتي انطقي يابت اتكلمي نظرت لها يمني بحزن وسخرية",
                "- انا تعبانة ومش قادرة اتكلم ياسر في مكان ابات فيه انا وولادي ولا اشوف فندق علشان ماضيقش عليكم",
                "- انتي مجنونة فندق ايه وبيت اخوكي موجود قومي تعالي معايا",
                "وقام ياسر بأخذها الي الغرفة الإضافية والتي كانت رانيا تخطط لجعلها غرفة الألعاب لابنها فهي اكبر غرفة ودخلت يمني الي الغرفة هي وأولادها وطلبت من ياسر ان يبلغ والدتها الا تزعجها وأنها عندما ترغب في التحدث ستتكلم وحدها كما طلبت منه شراء خط هاتف لها وجاءت تعطيه أموال فنظر لها بحزن",
                "- بتشتميني يا يمني ينفع يعني",
                "- حقك عليا يا ياسر مش قصدي بس انا عارفة  ظروفك عموما ولا تزعل ياسيدي خلاص مش ح أديك حاجة",
                "- ايوة كده شاطرة ناموا دلوقتي وارتاحوا وبعدين نتكلم",
                "- ربنا مايحرمني منك حبيبي",
                "خرج ياسر وتركها وأغلق خلفه الباب فوجد والدته تنتظره هي ورانيا",
                "- في أيه اختك مالها يا ياسر",
                "- معرفش ياماما ماتكلمتش ولا كلمة بتعيط وبس ارجوكي سيبيها تهدي وبعدين نعرف فيها ايه بلاش تضغطي عليها ممكن",
                "- يعني ح نسيبها كده طيب كلم لي المعدول جوزها صاح بها ياسر",
                "- ياماما ارجوكي بلاش تتدخلي بينهم سامعه كفاية بقى ارجوكي",
                "- قصدك ايه",
                "- قصدي كفاية بقى ياماما كفاية سيبي كل واحد يحل مشاكله لوحده ادخلتي مره خربتي بيتي وبيتك كفاياكي بقى ارجوكى",
                "كانت الهام تنطر له بغضب وكذلك رانيا وتركهم ودخل غرفته وأغلق خلفه الباب ودخلت وراءه رانيا",
                "- قصدك ايه بقى ان شاء الله ببيتك اللي اتخرب هو مش ده بيتك اتخرب فين",
                "- من زمان من ساعة ماسمحت لأمي تدخل وتخرب عليا انا  ودنيا هو ده مش كان بيتي واتخرب ولا انتي نسيتي ولا تكوني افتكرتي انك  انتي الزوجة الأولى لا يا رانيا فوقي دنيا كانت ملكة قلبي ولا زالت صاحت به رانيا",
                "- ولما هي ملكة قلبك وما زالت اتجوزتني ليه نظر لها",
                "- انتي عارفة كويس اتجوزتك ليه ولولا تدخل امي كان زماني قدرت اقنع دنيا وتفضل مراتي لكن للأسف مشيت وراء كلام امي و كلامك وحركاتك نسوني حب عمري وراحت مني وبعد اللي عملته فيها عمرها ما ح توافق ترجع لي ولا على جثتها حتى... دلوقتي سيبيني ولا عايزة حاجة تانية",
                "- اه يابيه اختك اللي جبتها بيتي من غير ماتقول وان شاء الله ح تقعد قد ايه",
                "نظر لها ياسر بغضب ونهض من مكانه متجهاً لها وامسكها من ذراعها بقوة",
                "- عيدي كلامك تاني كده بيت مين ياحلوة لا بلاش تنسي نفسك يا رانيا البيت ده بيتي فاهمة واختي تقعد زي ماتقعد وحسك عينك سامعه حسك عينك اعرف انك قلتي لها كلمة كده ولا كده ولا ضايقتيها هي ولا ولادها قسما بالله يا رانيا اكون مطربقها على نافوخك سامعه",
                "هزت رانيا رأسها وتركت الغرفة وخرجت للخارج فوجدت الهام تجلس وكأنها على صفيح ساخن فنظرت لها وتركتها وفتحت التلفاز وتركتها مع نفسها"
            ]
        },
        {
            "name": "الفصل الحادي عشر 🌹",
            "content": [
                "انتهى العزاء الذي أقيم لرحيق و عادوا جميعا لبيت هناء وجلسوا جميعا والدموع تتساقط من عيونهم وكانت دنيا تقوم على خدمة الجميع وهي لا تترك رحيق من يدها وباهر يتبعها أينما ذهبت ولا يأكل او يشرب الا من يدها وكانت والده رحيق قد عادت معهم حتى تاخذ ابنتها الصغيرة معها فنظرت لبهاء",
                "- بهاء انت كنت نعم الزوج لبنتي الله يرحمها ربنا يكرمك زي ما عملت معاها بس انت دلوقتي ح تنزل شغلك خليني اخد باهر و رحيق معايا ارعاهم",
                "عندما سمعت دنيا كلامها احتضنت رحيق بقوة وهي تبكي بغزارة وباهر يتشبث بها وهي تحتضنه فنظر الكل لها ونظر بهاء لحماته",
                "- اسف يا امي ولادي مش ح يفرقوني كفاية امهم وبعدين لما انزل الشغل ماما هناء ودنيا هنا ح يراعوهم واظن حضرتك شايفة بنفسك",
                "- بس يابني دول احفادي انا أولى بيهم",
                "- تفتكري حضرتك ينفع يتحرموا من امهم وكمان عايزة تحرميهم من ابوهم تفتكري ده صح",
                "- والله انا قلت لك انا اولى بيهم ولما تحب تشوفهم اتفضل في اي وقت محدش ح يمنعك",
                "- وانا اسف يا طنط",
                "- طنط",
                "- ايوة طنط لأنك لو كنتي امي كنتي فكرتي فيا اتحرم من مراتي وعايزة تحرميني من ولادي بيتي مفتوح في اي وقت حضرتك تحبي تشوفيهم وده اللي عندي",
                "جاءت تتكلم مره اخرى فنظر لها زوجها بحده",
                "- كفاية بقى عارف انك مصدومة في وفاة بنتنا بس ماينفعش تحرميهم من ابوهم كمان واديكي شايفة دنيا مش مخليه على جهدها جهد بلاش الصدمة تخسرك اللي حواليكي الاولاد ح يفضلوا مع ابوهم ودنيا بترعاهم بكل جهدها.",
                "نظرت الام الي بهاء وهي تبكي فأقترب منها بهاء",
                "- حقك عليا يا امي",
                "- حقك عليا انت يا ابني الضنا غالي قوي ربنا يبارك لك فيهم ياحبيبي ويعوضونا عن الغالية",
                "نهضت دنيا وهي تحمل رحيق وتمسك بيدها باهر وانحنت امام جدتهم",
                "- اتفضلي ياطنط رحيق الصغيرة شفتي شبه رحيق ازاي حملتها الجدة بين يديها وهي تقبلها",
                "- ربنا يحميها يارب خدي بالك منهم يا دنيا يابنتي ورحمه رحيق تراعيهم على قد ما تقدري",
                "- ماتخافيش ياطنط انا ح اراعيهم وح احافظ عليهم بعمري كله وحضرتك منين ماتحبوا تباتوا هنا شقتي تحت أمركم طول المدة اللي تحبوها انا ح اقعد مع ماما وبابا هنا رد بهاء",
                "- لا يادنيا وشقة بنتهم مالها موجودة وتحت أمرهم وانا عيوني لهم",
                "نظرت لهم والدة رحيق وابتسمت بحزن",
                "- ربنا مايحرمني منك ابدا انت عارف يابهاء مابعرفش انام إلا في مكاني انا بس ممكن اجي لكم كل شوية",
                "- تنورينا يا امي في اي وقت",
                "تأخر الوقت وانصرفت والدة رحيق ووالدها وحاول بهاء اخذ الاولاد معه ولكن باهر رفض وظل متمسك بدنيا فنظرت له دنيا",
                "- انت مجهد وتعبان يا بهاء ومش ح تقدر على مجهود رحيق روح نام والصبح اول ماتصحي تعال انا ح اخدهم معايا يالا متهيألي الكل تعبان وعايز ينام",
                "وصلت والدة رحيق الي بيتها ونظرت الي زوجها بحزن ودموعها تسبق كلامها",
                "- بص ياحاج انا مرديتش اكسر كلمتك واحنا في العزاء لكن بالله عليك بعد الأربعين انا ح اخد الاولاد يعيشوا معانا امانه عليك ياحاج",
                "- لما يجي وقتها بحلها ربنا ومن هنا للاربعين احنا مش بعيد عنهم وقت ماتحبي تروحي نروحلهم",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مضى يومان منذ وصول يمني من دبي وهي تجلس في الغرفة ولا تخرج منها فهي تمضي معظم يومها نائمة فهي لا زالت مصدومة من كلام زوجها",
                "استيقظت اليوم باكرا وقامت بمحادثة ابيها من الرقم الذي احضره لها أخيها ونظر ابيها فوجده رقم غريب",
                "- سلام عليكم مين معايا",
                "- وعليكم السلام ورحمه الله يابابا انا يمني ابعد حسين الهاتف عن اذنه ونظر فيه فوجده رقم مصري",
                "- يمني انتي بتكلمي من مصر جيتي امتى يا حبيبتي",
                "- أيه صوت القراءن ده يابابا في ايه",
                "- حبيبتي فاكرة رحيق صاحبة دنيا",
                "- طبعا يابابا دي وحشتني قوي هي ودنيا",
                "- رحيق ادتك عمرها حبيبتي",
                "شهقت يمني وهبطت دموعها وهي تحرك رأسها يميم ويسار",
                "- لا لا لا لا مش ممكن رحيق لا يابابا لا مش ممكن ازاي",
                "- كانت تعبانة حبيبتي وهي حامل ومحستش الا في آخر الحمل دخلت تولد وقلبها ماستحملش",
                "- اااااااااااااه يارحيق ياحبيبتي دنيا زمانها ح تموت عليها",
                "- اه يابنتي لولا انها صامدة علشان ولادها كان زمانها حصلتها الحمدلله على كل حال قوليلي جيتي امتي",
                "- ح اقولك كل حاجة يابابا لما اشوفك ممكن اجي اعزي دنيا يابابا وبهاء",
                "- تعالي ياقلبي فاكره البيت ولا اجي اخدك انتي قاعدة فين صحيح",
                "- في شقة دنيا قصدي عند ياسر يابابا انا عارفة العنوان ح اجي لكم على طول",
                "- تعالي حبيبتي انا في انتظارك",
                "اغلقت يمني الهاتف مع والدها وقامت وارتدت ملابس الحداد وجعلت أولادها يرتدون ملابسهم ايضا وبعد أن انتهت خرجت من الغرفة ومعها أولادها وكانت امها تجلس بالخارج مع رانيا وعندما رأت ابنتها نظرت لها ووقفت",
                "- رايحة فين يا يمني",
                "- رايحة لبابا يا ماما هنا صرخت امها بها",
                "- رايحة لمين يانن عين امك رايحة لأبوكي اللي رماني وماسألش فيا ركك بس رانيا تخلف و ح يجي هنا يبوس أيدي علشان اخليه يشوف حفيده",
                "نظرت لها يمني وابتسمت بسخرية",
                "- بابا ح يجي ويبوس ايدك شكلك بتحلمي يا ماما عن اذنك",
                "- بت انتي مافيش مرواح في مكان لو عايزك يجي لك هنا ويستأذن قبل مايجي صاحت بها يمني بغضب",
                "- مين ده اللي يجي هنا وكمان يستأذن ما علينا ماما انا نازلة عن اذنك",
                "- وانا قلت مافيش نزول وريني بقى ح تعملي ايه",
                "تدخلت رانيا بخبث",
                "- اهدي يا طنط بس وانتي يا يمني مافيش داعي تعصي مامتك ولو على باباكي كلميه يجي هنا يشرف بلاش مرواح عند الهانم و تجُري علينا قرف بعد ماخلصنا",
                "نظرت يمني لرانيا",
                "- انتي مش شايفة يا رانيا انك بتتدخلي في حاجة ملكيش فيها",
                "- يعني ايه يمني يعني ايه ماليش فيه عايزة تروحي عندها علشان تتحايل عليكي ترجعيها لياسر وتيجي حضرتك تضغطي عليه ضحكت يمني بقوة",
                "- والله انتي صعبانة عليا بقى انتي فاكرة ان دنيا ح تتحايل عليا ترجع لياسر انتي شكلك عايشة الوهم دنيا ماصدقت خلصت من ياسر ورميته من وراء ضهرها ومتهيالي جوزك عارف كويس انه لو وقف على دماغه مش ح ترجع له دلوقتي بقي عن اذنكم",
                "- انتي ح تكسري كلامي يا يمني",
                "- ماما انتي فاكرة اني لسه صغيرة ولا ايه عن اذنك اه وانا ح اتغدى عند بابا سلام عليكم",
                "تركت يمني الهام ورانيا يحترقون من داخلهم لما اسمعتهم ونزلت و أوقفت سيارة واتجهت لوالدها وفور ان وصلت ارتمت في احضانه واحضان دنيا",
                "- البقاء لله يا دنيا",
                "- الدوام لله يا يمني حمدلله على سلامتك حبيبتي ازيك ياحسين وحشتني",
                "- وحضرتك كمان يا طنط وحشتيني قوي",
                "- وانتي يا اموله وحشتيني قوي",
                "- وحضرتك انطي وحشتيني قوي",
                "- تعالوا معايا تلعبوا مع باهر وانا ح ارضع رحيق بس الاول تعالوا اقعدوا مع ماما هناء على ما اعمل لنا حاجة نشربها",
                "وهنا خرجت هناء وهي تحمل صينية عليها عصير وقام حسين فورا واخذ منها ما تحمله وقبل رأسها فنظرت يمني لهم بذهول فأقترب ووضع الصينية على المنضدة وامسك يد هناء واقترب من يمني",
                "- يمني حبيبتي انتي عارفة طنط  هناء طبعا",
                "- ايوة طبعا يا بابا ازيك يا طنط حضرتك وحشاني قوي",
                "- وانتي كمان حبيبتي وحشاني قوي  وكتاكيتك كمان ازيك حبايبي ردت يمني",
                "- سلموا على نانا ياولاد",
                "قام حسين وأمل بالسلام على هناء التي احتضنتهم بحنان فظلوا في احضانها وجلست وهم بجوارها ونظرت لدنيا",
                "- معلش يادودو ادخلي اوضتي وافتحي دولاب الحلويات وهاتي تشكيلة حلوة للثلاثي العسل ده وبعدها بقى ح اعملكم شوية سلطة فواكة ح تاكلوا صوابعكم وراءها",
                "ظلت يمني تنظر لهناء وهي تلاعب أولادها وباهر ابن بهاء وبعدها نظرت لوالدها الذي يجلس جوارها",
                "- بابا هو ازاي طنط هناء قاعدة كده عادي ادامك وكمان حضرتك مسكت ايدها ابتسم ابوها",
                "- علشان هناء مراتي يا يمني",
                "نظرت له يمني وابتسمت بانكسار فأكمل حسين",
                "- مامتك استحملتها فوق طاقة البشر يا يمني وانتي عارفة ده كويس وفي الاخر خربت بيت ابنها وانا كنت حالف عليها وبعد كده حصل الطلاق",
                "وقص عليها حسين تطور الأحداث حتى زواجه من هناء واخبرها عن كيفية طلاق أخيها لدنيا نظرت له يمني",
                "- يااااااااه يابابا ده ياسر طلع واطي قوي مع انه والله بيتعذب في بعدها بس يستاهل وماما كمان تستاهل واهي ساعدت رانيا وخربت بيت ياسر ودمرت دنيا وهانتها واهو اترد لها فيا",
                "وقف الاب باستغراب ولفت نظر هناء ودنيا له فأقتربت دنيا منه ووضعت يدها على كتفه",
                "- بابا اهدي مالك في ايه نظر لها حسين وعاد ونظر ليمني",
                "- أيه اللي قلتيه ده حصل ايه يا يمني انطقي",
                "نظرت يمني لاولادها ففهمت هناء ووقفت وهي تحمل رحيق بين يديها وابتسمت لهم",
                "- ابو يمني ح اخد الاولاد وادخل جوه وقفت يمني واقتربت منها ووضعت يدها على كتفها",
                "- لا يا طنط خليكي ثم نظرت لحسين حبيبي شايف الركنه دي روح افتح التليفزيون واتفرج عليه انت وأمل وباهر ممكن",
                "- حاضر مامي",
                "امسك حسين يد امل وباهر واتجهوا للتليفزيون التي فتحته لهم دنيا بصوت منخفض على كارتون وتركتهم وعادت للباقيين وجلست يمني وقصت عليهم كل ماحدث والدموع تتساقط من عيونها فأحتضنتها هناء بقوة وهي تربت على ظهرها بحنان وتقبل رأسها ووقف حسين وهو ثائر",
                "- الواطي الدون هو حظك انتي واختك تقعوا في اتنين بالحقارة دي بس وديني لربيه بصي يا يمني ح اقولك زي ماقلت لدنيا بلاش تطلبي الطلاق رغم ان وضعكم مختلف عن بعض لكن خراب البيت مش سهل سيبيه زي الكلب كده ولا تسئلي فيه ولما يحس بالندم ويرجع نربيه من اول وجديد فنظرت له ابنته",
                "- وافرض ماحسش يابابا افرض سبني زي ماقال زي البيت الوقف ح اعمل ايه نظر لها حسين",
                "- بصي حبيبتي انتي دلوقتي لو طلبتي الطلاق وطلقك فعلا ح تتجوزي تاني",
                "- لا يابابا لا حضرتك عارف أمير كان حب عمري وحلم حياتي معرفش كسرني ازاي كده وانا واثقة ومتاكده اني كنت ليه اكتر ماهو كان ليا",
                "- يبقى ح يرجع الجديد ح ياخده شوية وبعدها يرجع ندمان وساعتها نعلمه الأدب مارجعش بقى وحبيتي تشوفي حياتك وهو انتهى منها ح اطلقك منه فورا ماتقلقيش",
                "- ربنا يحفظك لنا يابابا",
                "وقفت دنيا ونظرت لها وهي تجذبها من يدها",
                "- قومي يالا تعالي معايا اجيب لك حاجة تلبسيها وتيجي تقعدي معايا في المطبخ وانا بعمل الاكل عن اذنكم احنا بقى ماما خلي بالك منهم حبيبتي",
                "- في عيوني ياقلب امك ثم ابتسمت ليمني وتحدثت وانتي يايمني يا بنتي اوعي تتسرعي وتهدمي حياتك طالما بينكم الحب ده كله اصبري وح يرجع لك ندمان وساعتها بقى ح نلعبه احلى لعب اقتربت يمني منها واحتضنتها",
                "- ربنا يحفظك يا طنط ومبروك الجواز اخذتي جوهرة زي حضرتك بالضبط مش بقول كده علشان هو ابويا والله بقول كده علشان دي حقيقة وبعدين اللي يستحمل الهام هانم المده دي كلها لازم يكون راجل محصلش عن اذنكم بقى ح اروح مع دنيا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ظلت الهام تدور حول نفسها تحدث ابنتها فلا تجيب عليها فاتصلت بابنها وابلغته بما حدث فصرخ بها",
                "- قلت لك مالكيش دعوة بيها يا امي ارحمينا بقى",
                "- كلمها شوفها جاية امتى الهانم وتعمل حسابها انا مش ح اسيبها كده لازم اعرف حصل ايه",
                "- سلام يا امي عندي شغل وحاضر ح اكلمها سلام عليكم",
                "أغلق ياسر الهاتف مع والدته وبعد قليل اتصل بأخته فلم ترد فقام بالاتصال بأبيه فهو لم يتصل به منذ طلاقه من دنيا فرد حسين",
                "- نعم باباشمهندس",
                "- بابا ازيك",
                "- بابا هو انت خليت فيها بابا ولا زفت عموما انت خلاص انتهيت من حياتي عايز ايه انطق",
                "- بابا ارجوك بلاش تكون قاسي عليا كده عارف اني غلط وغلطي كبير",
                "- كل مرة تقول الكلمتين دول وترجع تعمل اوسخ من اللي عملته جرح وراء التاني وإهانة وراء التانية ونسيت ان دي اللي جريت علشان تجوزها ونسيت كل اللي عملته هي وجدتها معاك",
                "- يابابا",
                "- ياسر عايز ايه قصر وخلصني مش فاضي لك",
                "- حاضر يابابا ح اقصر لو سمحت خلي يمني تكلم ماما وقولها تعمل حسابها انها مش ح تسيبها الا لما تعرف ايه اللي حصل",
                "- تمام حاجة تانية",
                "- متشكر يابابا سلام عليكم",
                "- وعليكم السلام",
                "أغلق حسين الهاتف وهو في قمة غضبه وخرجت دنيا ويمني على صوته واقتربوا منه فقص عليهم ماحدث وبعدها نظر لأبنته",
                "- يمني احكي لأمك ولو ضايقتك بكلمة ولا عملت معاكي اي حاجة هاتي شنطتك وولادك وتعالي حبيبتي",
                "خجلت يمني وهمست",
                "- ايوة يابابا بس متهيألي اروح شقتنا احسن",
                "شعرت دنيا في ماذا تفكر يمني فوضعت يدها على كتفها وابتسمت",
                "- يمني بابا حسين بيدفع إيجار شقة تيتا تحت رغم انه مش قاعد فيها بس مصمم وكمان شقة ماما هناء هو دلوقتي اللي بيدفع إيجارها ماتقلقيش وبعدين عيب عليكي لما تفكري كده بيت اختك مفتوح لك قبل أي بيت فاهمة",
                "احتضنها يمني بقوة وجلسوا يتحدثون ويلعبون مع الاولاد حتى اتي بهاء وجلس معهم وكان يعرف يمني وبعد أن قامت بتعزيته جلسوا يتناولون الطعام سويا وفي المساء اخذ حسين ابنته وأولادها وذهب يوصلها الي بيت أخيها ونظر لها وهي تهبط من السيارة",
                "- يمني لو حصل اي حاجة كلميني ربع ساعة ح اكون عندك سامعه في اي وقت",
                "- حاضر يا بابا بس خليك استند باي عندي احساس اني ح اجي عندكم النهاردة مش ح اقدر استحمل ماما ومعاها كمان الحرباية اللي اسمها رانيا دي شكلها مش مريح خالص يا بابا",
                "- ربنا بيديله على قد نيته يابنتي بصي انا ح افضل في العربية هنا نقول ساعة ماشي وعلى حسب الكلام بلغيني ماشي حبيبتي",
                "- كتير قوي يابابا روح ولو في حاجة ح اركب واجي لحضرتك",
                "- لا يابنتي الوقت قليل يالا اطلعي انتي بس وانا ح استنى",
                "- طيب خلاص كلم الجو بقى حب فيها شوية وح ابعت اقولك ايه الاخبار",
                "- ماشي يا لمضه هانم",
                "صعدت يمني ومعها أولادها وفور ان ضربت الجرس فتحت لها امها ونظرت لها بغل",
                "- كل ده قاعدة عند ابوكي والزفته التانية وهنا استمعت لصراخ ياسر خلفها",
                "- ماماااااااا اوعي سامعه اوعي تكلمي كلمة عن دنيا بلاش تخليني اقول كلام ماينفعش يتقال دنيا خط أحمر يا امي",
                "- نعم ياخويا انت كمان دنيا ايه..... دنيا خط أحمر على مين يا عنيا",
                "- عليكي وعلى أي حد كفاية بقى كفاية انتي مش بتتعبي فضلتي ورايا لما طلقتها مالك ومالها بقى ادخلي اوضتك ارتاحي يا يمني",
                "- استنى هنا انتي مش ح تتحركي الا لما تحكي لي كل حاجة",
                "زفرت يمني بضيق ونظرت لاولادها",
                "- حسين خد اختك وادخل الأوضة جوه",
                "- حاضر يامامي",
                "جلست يمني وقصت علبهم كل ماحدث من أمير فأنتفضت الهام واقفة وهي تنظر لها بانفعال",
                "- وسيبتي الجمل بما حمل ياهبلة سيبتي كل حاجة للتانية قومي يابت احجزي وسافري لجوزك و تفضلي وراه لغاية اما  يرجع يبقى خاتم في صباعك",
                "كانت يمني تنظر لها بذهول وكذلك ياسر اما رانيا فحاذت حذو حماتها ونظرت ليمني",
                "- ماما عندها حق يا يمنى ماتسبيش تعبك معاه حبيبتي ارجعي وخدي منه اللي تقدري عليه شغلي مخك واسحبيه ليكي واسحبي منه اللي تقدري تسحبيه كان ياسر ينظر لهم بذهول وفجاءة وقف وهو يضحك بقوه ويصفق لهم",
                "- يا ماشاء الله يا ما شاء الله ايه الدماغ السم ماجمع الا ما وفق صحيح... والتفت الي يمني بصي حبيبتي سيبك من الكلام ده شوفي عايزة تعملي ايه واعمليه مالكيش دعوة بكلام حد صرخت الهام",
                "- يعني ايه انت بتعصيها عليا يا ياسر طيب عليا النعمة ما انتي نايمة الا لما تكلمي جوزك وتعتذري ليه انك سافرتي من غير اذنه وانك بكره او بعده ح ترجعي",
                "وقفت يمني ونظرت لها بذهول واتجهت لغرفة النوم ووضعت ملابسها وملابس أولادها التي ارتدتهم في الشنطة مره اخرى وقامت بالاتصال بأبيها فعلمت انه لازال بالأسفل فطلبت منه الانتظار فهي سوف تنزل وخرجت بعد أن رتبت كل شئ وسحبت حقيبتها خلفها وبجوارها أولادها وفور او راءها ياسر صعق اما امها فابتسمت فهي تخيلت انها سوف تسافر الان فوضعت يدها على كتفها",
                "- ايوة كده يابنت بطني شاطرة ارجعي لجوزك ورجعيه ليكي نظرت لها يمني بسخرية ورفعت يدها عنها",
                "- لو حضرتك فاكرة اني راجعة تبقى غلطانة انا كرامتي فوق اي اعتبار ولو انتم فاكرين اني ممكن ارجع علشان الفلوس فأنا مش حقيرة للدرجة دي علشان ارجع له واخد اللي اقدر عليه انا ماشية يا الهام هانم ح اروح اقعد مع ابويا كتر خيركم لغاية كده عن اذنكم وتحركت والكل في ذهول وفتحت الباب والتفتت تنظر لأخيها وأكملت ياخسارة ياخويا بعت الدهب بالصفيح بكره تندم ندم عمرك  بس خلاص ح يكون الأوان فات بالقوى وخرجت واغلقت الباب خلفها ونزلت لوالدها وهي تبكي بغزاره فنزل سريعاً حسين واحتضنها بقوة مقبلا راسها وادخلها السيارة وبعدها ادخل الاولاد والحقيبة الخاصة بهم وركب وغادر الي منزل الاحباب"
            ]
        },
        {
            "name": "الفصل الثاني عشر 🌹",
            "content": [
                "في شقة بيريهان تجلس بجوار أمير وهي ترتدي مايشبه فتيات الليل",
                "- احسن حاجة انها عرفت ياميرو علشان تبقى زي زيها بقى وماتقلقش منها واهو مشيت كمان وبقيت معايا على طول حبيبي",
                "- بيري بلاش تجيبي سيرة يمني فاهمة",
                "- الله ياحبيبي هو انا قلت حاجة انا بقول اني مبسوطة انك ح تكون معايا على طول مش ح تمشي كل يوم وتسبيني وانت متسربع تروح لها... فكك بقي وانا ح اسهرك حته سهرة تنسيك اسمك ياروحي يالا قوم البس",
                "- البس اروح فين يا بيري",
                "- ح نخرج نسهر حبيبي يالا يالا وأخذت بيريهان تسوق الدلع حتى وافق أمير وارتدي ملابسه وخرج معها وذهبت به إلى مكان في فندق من الفنادق الفخمة وأخذت ترقص معه وطلبت لهم بعض المشروبات الكحولية",
                "وانجرف أمير خلفها وهو يشعر انه يطير من السعادة من هذا العالم الجديد عليه فجاراها فيما تفعل وقرب الفجر انصرفوا وعادوا الي شقتهم وأخذته في جولة من جولاتها الغرامية حتى ذهبوا في النوم ولم يستيقظ سوي على هاتفه يرن والعصر يؤذن فأمسك الهاتف وصعق من الوقت وان الشركة قامت بالاتصال به فوق المائة مره فبهت ماذا يفعل والتفت الي بيريهان وجدها تنام فناداها",
                "- بيري يابيري قومي فتحركت ببطء وهي تهمس",
                "- في أيه بس حبيبي كمل نوم كمل نوم لسه بدري",
                "- بدري ايه يابيريهان العصر اذن وانا راحت عليا نومه والشغل اتصل اكتر من مية مرة ادي اخرة السهر والتفت لها فوجدها عادت للنوم مره اخرى فنهض من جوارها وخرج من الغرفة وقام بالاتصال برئيسة في العمل وهو شاب مصري ملتزم",
                "- سلام عليكم",
                "- وعليكم السلام يا اخي انت فين يا أمير ده كلام هو انت فاكر نفسك شغال في طابونة ولا تكلم تعتذر ولا بترد على تليفونك",
                "- اسف يا ريس والله المدام كانت تعبانة قوي ورجعنا بعد الفجر من المستشفي وراحت عليا نومه انا اسف والله ان شاء الله مش ح تتكرر",
                "- تمام يا أمير ماشي خدلك كام يوم اجازة علشان مايبقاش عندك حجة",
                "- متشكر ياريس",
                "أغلق الهاتف وهو يبتسم فقد نفد وعاد للنوم بجوار بيري مره اخرى والتي استيقظت وظلت تداعبه وتتلمسه بطريقتها المثيرة حتى ذهب معها في جولة وراء الأخرى وبعدها أخذته مره اخرى الي السهر بالخارج ومرت الاجازة هكذا كل يوم وفي آخر يوم في الاجازة صمم أمير على عدم الخروج حتى يستطيع الاستيقاظ للدوام وامضوا السهرة في البيت واستنفذته بيري بقوة حتى ذهب في النوم واستيقظ مبكرا للعمل وهو يشعر بالاجهاد والتعب وهي نائمة فلم بجد ملابسة كما اعتاد من يمني ولم يجد طعامه وقهوته فتأفف وارتدي ملابسه على عجالة وذهب للعمل وبدءت الحياة تختلف معه وهو يتذكر كيف كانت يمني ترعاه وتهتم بكل شئ يخصه ووصل للعمل فنظر له رئيسه بذهول فليس هذا هو أمير الذي كان يأتي للعمل في قمة الشياكة والانتباه فأقترب منه",
                "- أيه يا أمير واضح ان المدام تعبانة قوي فأرتبك أمير ونظر له محاولاً التحدث بشكل لائق",
                "- فعلا ياريس",
                "- طيب ربنا يشفيها يارب الحمدلله ان الفترة دي مافيش ضغط جامد يا أمير تقدر تكون جانبها وانا ح اغطي عليك بس اعمل حسابك بعد شهر من دلوقتي عندنا شغل من نار",
                "- ان شاءالله ياريس ومتشكر جدا لحضرتك",
                "- احنا اخوات يا أمير  وولاد بلد واحدة ولازم نسند بعض اقعد شوية كده وبعدين اتكل روح",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر شهر على طلاق دنيا وتحرك المحامي لرفع قضاية النفقة والمؤخر وفوجئ ياسر وهو في العمل بموظفة العلاقات العامة تخبره ان هناك محضر ينتظر فخرج ياسر سريعاً",
                "- افندم حضرتك انا ياسر حسين",
                "- اتفضل حضرتك استلم الجواب ده وامضي لي هنا",
                "- جواب ايه ده",
                "- قضية مرفوعة على حضرتك من السيدة دنيا الألفي",
                "- قضية من دنيا قضية ايه دي",
                "- قضية مؤخر ونفقة امضي لي حضرتك ورايا مصالح كتير",
                "مضى ياسر واخذ الخطاب وظل ينظر له بذهول فهو قد نسي اساسا ورقة الطلاق عند المأذون فكيف لدنيا ان علمت بها ووجد ان المحامي هو محامي والده ونظر حوله فوجد زملائه ينظرون له وهم يتحسرون عليه فأخفض وجهه وذهب الي مكتبة واخذ اشياءه و نزل وركب سيارته متجها لدنيا وبالفعل وصل إليها ودق الجرس عندها فلم يفتح الباب ولكن فتح باب هناء وكانت دنيا فنظر لها وهو يشعر باشتياق شديد لها ولكنه لم يجد في عيناها اي تعبير عن أي مشاعر فأقترب منها فنظرت له",
                "- خير ياباشمهندس ياسر",
                "- يااااااااه يادنيا خلاص بقيت باشمهندس",
                "- اه ياباشمهندس وانا اسمي المهندسة دنيا اؤمر",
                "- هانت عليكي العشرة اللي بينا ترفعي عليا قضية مؤخر ونفقه وتبعتيها للشغل هونت عليكي تفضحيني كده",
                "ضحكت دنيا حتى دمعت عيناها ثم نظرت له بقوة وصرخت به بعنف",
                "- هو انت بني ادم طبيعي ياباشمهندس يعني انت تجرح وتهين والمفروض انا اسكت وتطلقني غيابي وتبعت لي ورقتي على يد محضر علشان تفضحني في الشارع ولما ارد جي تلومني انت مجنون يابني أدم انت ماتقول لنفسك الكلام ده صنت انت العشرة حافظت على كرامتي أدام امك لا حافظت على حبنا لا راعيت مشاعري لا عدلت بيني وبين الهانم اللي اتجوزتها لا حتى لما طلبت منك الطلاق كنت منتظره حتى انك تبقى على الاحترام اللي بينا وتتفق معايا ونروح سوا ونخلص كل حاجة حتى دي ماعملتهاش  البني ادمه اللي صانتك وحفظت عشرتك و كانت بتحبك وتتمنى لك الرضا كملت دوس وتجريح فيها والمفروض تسكت",
                "كان ياسر يقف كعادته في حالة من الذهول حتى انتبه عليها تصرخ به",
                "- جي لي وعايز مني ايه",
                "- دنيا انتي بتقولي أن ورقة طلاقك جت لك على يد محضر",
                "- لا بتبلي عليك حضرتك",
                "- انا طلبت من المأذون يسيبها وانا ح اجيبها لك",
                "ضحكت دنيا وهي تنظر له واضرب كف بكف",
                "- طلبت من المأذون عارف ياباشمهندس انا رافعة القضية من شهر وطبعا المأذون اصلا علشان يطلع القسايم فيها اسبوعين كمان كل ده ومافكرتش تروح للمأذون يعني المفروض حضرتك مطلقني من شهر ونص وناسي يااااااااه هو انا للدرجة دي كنت مخدوعة فيك للدرجة دي انت... بص ياباشمهندس انا أخلاقي مش ح تسمح لي أقل أدبي مش علشانك ولا علشان كرامتك لتفتكر كده لا خالص علشان كرامتي انا وأخلاقي وتربيتي انا... انت انتهيت من الوجود بالنسبة لي خالص فاهم",
                "- عندك حق يا دنيا قصدي ياباشمهندسة انا اسف على كل اللي عملته معاكي سامحيني ارجوكي انا فعلا ماستهلش واحدة زيك ارجوكي بلغي بابا اني عايزه",
                "كان في ذلك الوقت يصعد حسين وهناء سويا وعندما استمعوا لصريخ دنيا وعلموا انها تصرخ في ياسر وقفوا حتى انتهت وصعدوا وهو يحتضنها وصاح بولده",
                "- نعم يا ياسر عايز ايه التفت ياسر ونظر فوجد ذلك المنظر اتكلم افندم سمعك",
                "- ممكن نتكلم وحدنا يابابا",
                "- محدش غريب بنتي ومراتى",
                "صعق ياسر ونظر لوالده ولهناء",
                "- حضرتك اتجوزت طنط هناء طيب وماما يابابا",
                "- اديك قلت ماما هي مامتك انت إنما طليقتي يعني انتهت من حياتي قول يا ياسر عايز ايه معلش يا دودو خدي ماما وادخلوا جوه",
                "- حاضر يابابا بس حضرتك ادخل مايصحش تفضل واقف كده وانا ح اخد ماما وندخل نحضر الغداء كويس ان رحيق نايمة والأولاد مع يمني في النادي",
                "دخلت دنيا ومعها هناء الي المطبخ ودخل ياسر الي المنزل مع ابيه فشعر بنفس الدفء الذي كان يشعر به مع دنيا في منزلهم فأخذ نفس عميق واغمض عينه",
                "- اتكلم يا ياسر ادينا لوحدنا عايز ايه",
                "- بابا قلتها كتير انا عارف بس صدقني المرة دي بجد انا فعلا غلط وحياتي كلها اتلخبطت من ساعة دنيا ماسبتني ساعدني يابابا ارجوك أصلح كل ده وصدقني ح اتغيير وح اعدل وح ادي دنيا اكتر من رانيا اصلا",
                "ضحك ابيه بقوه ثم نظر له",
                "- يابني انا عايز افهم هو انت دماغك دي فيها ايه يعني تطلق البنت وتسيبها شهر ونص وانت ناسي تروح تجيب القسيمة وتديها لها زي ماقلت  وبعدين تعال هنا هو انت فاكر اني كان ممكن اخليها ترجع لك بعد كل اللي عملته روح يا ياسر روح يابني ربنا يهديك لبيتك انسى دنيا خلاص واوعى تفكر تردها والا قسما بربي ارفع عليك قضية خلع وابهدلك انساها يا ياسر لأنك انتهيت فعلا بالنسبة لها",
                "وقف ياسر بذهول وهو ينظر لأبيه فأكمل حسين",
                "خلاص الموضع منتهى يا ياسر روح يابني لبيتك ومراتك وابنك ولا بنتك اللي جايين وانسي دنيا وح اقولها لك للمرة الأخيرة ارحم نفسك وبطل تمشي وراء كلام امك",
                "ضحك ياسر بحزن ونظر لأبيه",
                "- خلاص يابابا مابقاش في حاجة تانية تعملها خلاص دمرت حياتي وانا وافقتها خلاص ضيعت دنيا من ايدي وانا ساعدتها بسكوتي وضعفي يبقى استاهل اللي يجري لي بابا بلغ دنيا تسحب القضية مافيش داعي بكره ان شاء الله ح اجيب لها كل مستحقاتها انا ماكانش في دماغي ده لاني كنت متخيل اني ح ارجعها لحضني تاني واردها لعصمتي  بس خلاص انتهى زي ماحضرتك قلت بكره ان شاء الله كل حقوقها ح تكون عندها كان نفسي احضنها قوي اشبع منها ولو اني عارف اني عمري ماكنت ح اشبع بس انا استاهل اتحرم من كل ده علشان كسرتها وقبلت بكسرتها سلم لي عليها يابابا وارجوك قولها بلاش تفتكر لي غير الايام الحلوة اللي عشناها سوا",
                "- مش عارف اقولك ايه يا ياسر",
                "- ماتقلش يابابا انا اللي عملت في نفسي كده وانا استاهل ده  سلام عليكم اه ومبروك يابابا الجواز طنط هناء انسانة ممتازة ح تعوضك كتير عن اللي شوفته مع الهام هانم",
                "- مع السلامة يابني وابقى طمني عليك",
                "- حاضر يابابا",
                "انصرف ياسر وهو منهار فقد تيقن يقين قاطع ان دنيا انتهت من حياته ولن تعود له مرة أخرى ركب سيارته وتحرك هائما لا يعرف أين يذهب وفوجئ بهاتفة يعلن عن اتصال فرد",
                "- ايوة",
                "- انت فين يا ياسر",
                "- اهلا الهام هانم",
                "- أيه الهام هانم دي كمان انت فين ومال صوتك عامل كده ليه في ايه",
                "- عايزة تعرفي في ايه اعرفك انفضحت في الشغل اني واطي وحقير وسافل طلقت مراتي وماديتهاش مؤخرها ونفقتها",
                "- يعني أيه مش فاهمة",
                "- يعني جالي محضر برفع قضية مؤخر ونفقة",
                "- اما واطية وقليلة الأصل  وفور ان انتهت استمعت لصوت فرامل السيارة بقوة وصياح ابنها بها",
                "- هي اللي واطية وقليلة الأصل امال انا ابقى ايه فوقي وكفاية كدب على روحك وتصدقيه انا اللي، سمحت لك تهنيها وتجرحيها وسكت انا اللي قصرت معاها وحرمتها ابسط حقوقها انا اللي جريت وراكي ودبستيني في جوازه علشان قال مش صابرة وانا عارف دلوقتي وواثق ان حتى لو دنيا خلفت كنتي ح تعملي اي حاجة برضة علشان تحرمينا من بعض عمري ماشفت ام بتكرهه تشوف ابنها مبسوط وفرحان يارب تكوني مبسوطة دلوقتي يا الهام هانم سلام",
                "أغلق ياسر الهاتف مع والدته بعد أن اخرج جزء مما يحمله داخله ناحيتهم وظل يتحرك بالسيارة بلا هدف",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "لم تتعظ الهام مما قاله ابنها بلا زاد حقدها على دنيا فذهبت الي غرفتها وقامت بارتداء ملابسها وخرجت لتذهب الي دنيا وهي لا تعلم أن حسين يقيم هناك وبالفعل وصلت إلى شقتها وظلت تطرق الباب بقوة وهي تصيح",
                "- افتحي ياهانم افتحي الباب",
                "فتحت دنيا من شقة هناء ووقفت والباب موارب",
                "- افندم يامدام الهام هو انا مش ح اخلص النهاردة خير حضرتك عايزة ايه",
                "- انا اللي عايزة ولا انتي عايزة ايه من ابني رايحه تفضحيه في شغله علشان يرجع لك لابعدك لما يكون اخر يوم في عمرك نظرت لها دنيا وهي تضحك",
                "- مين يرجع لمين انا ارجع لابنك غلطانة ياهانم انا اللي رميته من ايدي مابرجعش امسكة تاني وانا رميته من حياتي كلها يوم ما دخلك حياتنا",
                "- قليلة الادب طبعا مالكيش اهل مين ح يربيكي واطية وحقيرة وممشية الراجل الشايب العايب وراكي يرفع لك قضية على ابنه ومسمية نفسك محترمه",
                "هنا فتح الباب بعنف بعد أن كانت دنيا تتمسك به حتى لا يخرج حسين لها وفوجئت الهام بحسين أمامها وهو يرتدي ترنج منزل ومنظره يوحي بالانفجار فارتدت خطوة للخلف ولكنه امسك بها من يدها بقوة حتى كادت اصابعه تلامس بعضها",
                "- مين اللي قليلة الادب ومالقتش حد يربيها مين اللي واطية وحقيرة دنيا اتفووووو عليكي وعلى اصلك اللي مش موجود دنيا دي ضفرها بعشرة زيك انتي وابنك بقى انا راجل شايب وعايب وماشي وراءها",
                "كانت كل جملة يقولها حسين يصفعها على وجهها حتى كاد يفتك بها لولا تدخل هناء ودفعه بعيدا عنها وإلقاء نفسها في احضانه حتى لا يعود لها وهي تهمس له ببكاء",
                "- خلاص يا حسين علشان خاطري وحياتي عندك كفاية كده يالا ندخل كفاية ضمها حسين لصدره بقوة مقبلاً رأسها",
                "- يالا حبيبتي يالا يا دنيا يابنتي حقك علي راسي حبيبتي",
                "- مين دي ياحسين  هنا نظرت لها ابنتها وهي تبتسم بسخرية",
                "- عارفة مين دي يا الهام هانم دي ماما هناء مرات بابا يا هانم ياللي كنتي متخيلة انه ح يجي يبوس ايدك علشان يرجع لك ح اقولها لك من أعمالكم سلط عليكم كل اللي عملتيه في دنيا اتردلك اسوء منه اتردلك في بابا اللي سابك اتردلك فيا وفي اللي عمله جوزي اتردلك في ابنك اللي بسببك ح يعيش تعيس طول عمره روحي... روحي يا.... ياماما روحي وراجعي نفسك وحاولي تصلحي من روحك بدل الحقد اللي خلي حياتك سواد",
                "سحب حسين يمني ونظر لها باحتقار",
                "- عارفة المفروض لغاية ما اموت افضل اصلي كل يوم ركعتين شكر ان ربنا خلصني منك على خير ورزقني ملاك ينور دنيتي امشي من هنا يا مدام اتفضلي مع السلامة",
                "انصرفت الهام وهي تشعر انها في دنيا اخرى لم تتخيل ان يحدث لها كل هذا وتواجهت للمنزل فوجدت رانيا أمامها فقصت عليها كل شئ",
                "- يادي الخيبه ودلوقتي ياسر ح يجيب لها الفلوس دي منين",
                "- اعتقد الشهادة اللي كانت الهانم عملاها له ح يفكها يادوب يديها حقها مؤخر ونفقه",
                "- نعم نعم ازاي يعني وابني اللي جي لا بصي يا طنط انتي تتصرفي وتعملي اي حاجة",
                "- ح اعمل ايه مافيش حاجة تتعمل خلاص انا عملت كل حاجة علشان اكسرها انتصرت هي في الاخر... رتبنا وخططنا وهي اللي كسبت رتبنا نشغله وينسي المأذون لحد ماعدتها تخلص وبلغت المأذون يبعتلها الورقه على يد محضر علشان اكسرها كسرت هي ابني وفضحته في الشغل  رفعت عليه قضية روحت افضحها في البيت اتهنت انا واتذليت كنت فاكرة اني ح رجع حسين راكع وندمان رماني من حساباته واتجوز كل حاجة راحت كل حاجة راحت",
                "كانت تتحدث هي ورانيا ولم يعلموا ان هناك من يستمع لهم ويشعر ان روحه تكاد تزهق حتى فوجئوا بـ ياسر يدخل عليهم ودموعه تغرق وجهه وهو يضحك ويصفق لهم بقوة",
                "- يااااااااه ماكنتش اعرف اني عايش مع حية وعقربة يااااااااااه ايه كل ده عارفين انا ممكن اطلقك يارانيا وارميكي لكلاب السكك وانتي يا الهام هانم كان ممكن برضه اقولك روحي شوفي لك مكان تقعدي فيه لكن انتم بالنسبة لي اكبر عقاب  ايوة اكبر عقاب وجودكم في حياتي اكبر عقاب ليا اني مشيت وراء أبالسة وسيبت ملاك كان منور حياتي... من هنا ورايح لو سمعت واحدة فيكم بتكلم ولا بتخطط لحاجة نهايتها ح تبقى ايدي ولا ح يهمني امي ولا ام ابني ياريت تخلوا بالكم من كلامي كويس تركهم واتجه الي غرفته ولكنه توقف ونظر لرانيا من النهاردة تلمي هدومك وتقعدي في الاوضة التانية مش عايز اشوف وشك جانبي فاهمة",
                "هزت رانيا رأسها وجرت من أمامه ووقفت امه أمامه تمسكه من يده فنظر ليدها ورفعها من علي يده",
                "- خير يا الهام هانم",
                "- يابني انا عملت كل ده علشانك ضحك ياسر بقوة",
                "- علشاني ولا علشانك وعلشان غلك وحقدك على دنيا عارفة ح تفضلي كده طول العمر عايزك تحسي انك السبب في تعاستي طول العمر",
                "- ياحبيبي بكره تنسى ورانيا تنسيك الدنيا",
                "- رانيا انتي السبب في ظلمها وظلمي انا عمري كله مش ح احب غير دنيا.... دنيتي اللي انتي حرمتيني منها للأبد ويا عالم ح اعرف اتعامل مع رانيا ولا لا انتي دمرتي حياتي بكل قسوة قال وانا كنت متخيل انك بتحبيني بس انتي مش بتحبي غير الهام وبس... عارفة انا مبسوط ان بابا اتجوز دوقي بقى اللى عملتيه في بنات الناس انا داخل اوضتي ولو واحدة فيكم هوبت ناحيتها ح تشوفوا وش عمركم ماشفتوه",
                "انصرف ياسر الي غرفته وأغلق الباب خلفه وجلس يبكي فراق حبيبته وهو يتذكر ماذا كانت تفعل معه وكيف كانت تتمنى له الرضا فصرخ وهو يضع الوساده على فمه حتى لا يسمعه احد",
                "- اااااه يا دنيتي ياللي روحتي مني ياريتني ماسمعت كلام حد ياريتك فضلتي انتي وبس اللي جانبي بس خلاص ايه ح يفيد البكاء على اللبن اللي اتعكر واتعكر بأسوء  طريقة خلاص دنيتي راحت مني خلاص وانا المفروض استحمل اللي عملته في نفسي ده يارب ساعدني يارب"
            ]
        },
        {
            "name": "الفصل الثالث عشر 🌹",
            "content": [
                "مر أربعون يوما على وفاة رحيق واليوم كان الأربعين وقامت دنيا بترتيب الشقق كلها لإستقبال من يأتي لحضور الأربعين شقة بهاء وشقة هناء  وشقتها وجعلت الاولاد كلهم ماعدا رحيق بصحبة يمني في شقة جدتها والتي تقيم بها يمني بعض الوقت فهي احيانا تبيت مع دنيا وأحيانا اخرى مع ابوها وزوجته وقامت بتشغيل آيات الذكر الحكيم وكانوا يجلسون كلهم معا حسين وبهاء وهناء ودنيا وأتى والد رحيق ووالدتها وأخواتها كما اتي والد بهاء ووالدته واخواته وبدء توافد الجيران والأهل والأقارب ومضى اليوم ودنيا بين الضيوف وبين الاولاد بالأسفل فهي لا تستطيع مفارقتهم وبعد أن انصرف الجميع وتبقى فقط الاهل سواء اهل رحيق او اهل بهاء نهضت هناء ودخلت غرفتها وخرجت تحمل في يدها الخطابات الثلاثة ونظرت لهم",
                "- رحيق الله يرحمها ادتني الجوابات دي يوم... يوم... يوم اللي حصل ووصتني اديلكم الجوابات لو ربنا استرد وديعته والنهارده لقيت ان لازم تاخدوها دلوقتي انا ماعرفش في ايه فيهم وعلشان كده قلت الأمانة لازم توصل لكم بسرعة",
                "خطفت والدتها الجواب وظلت تقبله وهي تبكي وبعدها فتحته وأخذت تقراءه هي وزوجها ويقف خلفهم اولادهم",
                "امي الحبيبة ابي الحبيب اخواتي حبايبي",
                "لو الجواب ده معاكم تعرفوا ان خلاص ربنا استرد وديعته انا مش زعلانة اني ماشية انا عشت طول عمري معاكم مبسوطة ولما اتجوزت بهاء عشت معاه أجمل أيام عمري يعني الحمد لله عشت عمري احسن من اي حد انا بحبكم قوي وعارفة انكم ح تزعلوا وتحزنوا وح تكونوا مقهورين على فراقي انا بس ح اقولكم تزعلوا شوية واحزنوا لكن بلاش الحزن يكسركم",
                "ماما حبيبتي عارفة انك دلوقتي نفسك تاخدي ولادي علشان يعوضوكي عني لكن برجوكي يا امي اوعي تعملي كده اوعي تحرميهم من ابوهم زي ما اتحرموا مني انا عارفة ان دنيا ح ترعاهم وح تاخد بالها منهم كويس قوي ويمكن اكتر مني لو كنت لسه موجوده سيبيهم يا ماما مع ابوهم ودنيا وكل ماتحبي تشوفيهم تعالي وهما عمرهم ما ح يمانعوا حتى لو حبيتي تباتي انتي وبابا عمر ما بهاء او دنيا ح يمانعوا",
                "انا عارفة ان دنيا ح تصمم تسمي البنت رحيق علشان يفضل اسمي موجود وانا موافقة بحبكم كلكم يا اجمل واحسن ام وأب واخوات في الدنيا ليا طلب عندكم اعتبروه رجاء عايزة دنيا تتجوز بهاء ارجوكم اقنعوهم لو بتحبوني لأن الاتنين عمرهم ما ح يوافقوا قولوا لهم دي وصيتي لو عايزني ابقى مرتاحة ومطمنه  استودعكم الله حتى نلتقي بعد عمر طويل",
                "كانوا جميعا دموعهم تهبط بغزارة  وفي نفس الوقت كان بهاء يمسك خطاب رحيق وكأنه يمسك بجزء منها ودموعه تسيل على وجنتيه وبدء يفتح الخطاب ويده ترتعش ونظر الي خط زوجته وابتسم",
                "زوجي الحبيب",
                "بهاء انت عارف وواثق انا بحبك قد ايه عشت معاك أجمل أيام عمري عمرك ما زعلتني ولا خلتني انام وانا مضايقة من اي حاجة ايامنا كلها كانت حلوة فاكرة كل حاجة عملناها سوا وانت بتدلعني بحُبَك وحنيتك  وانت بتزعل مني علشان اكل كويس وانا حامل في باهر حنيتك ورعايتك ليا وانا حامل في رحيق عارفة ان انت ح تبقى عايز تسميها دنيا زي ما كنت انا عايزة لكن  دنيا ح تصمم تسميها رحيق علشان اسمي يفضل موجود وانا موافقة على رحيق علشان افضل دائما موجودة معاكم عايزة اقولك اني كنت اسعد زوجة في الدنيا انتي حسستني اني مراتك وبنتك واختك الحمدلله عشت معاك فعلا كل السعادة اللي يتمناها اي حد حبيبي خد بالك من باهر ورحيق رغم اني واثقة ان دنيا عمرها ما ح تسيبهم ولا ح تسمح لحد يعملهم اي حاجة غيرها حبيبي وحياتي عندك ليا عندك طلب ورجاء مش عايزة ولادي يعيشوا طول عمرهم محرومين من وجود ام في حياتهم لو بتحبني عايزاك تتجوز دنيا وحياتي عندك عايزاها تكون ام ولادي يا بهاء هي الوحيدة اللي ح اقدر آأمانها عليهم عارفة ان الموضوع ح يكون صعب عليك دنيا طول عمرها صديقتك واختك لكن صدقني لما ح تتجوزوا العشرة ح تخليكم تقربوا من بعض ماتفتكرش اني زعلانة بالعكس صدقني انا ح ابقى مبسوطة قوي لاني ح ابقى واثقة ان دنيا ح تشيلهم في عيونها هيبا علشان خاطري اتجوز دنيا اعتبرها وصيتي بس مع الوقت حاول تحبها وتعتبرها مراتك بجد دنيا تستحق تعيش معاك حياة مريحة وحلوة  زي ما انا واثقة انها برضه ح تحاول تحبك وتعيش معاك وصدقني دنيا جميلة قوي ح توحشني قوي وبعد عمر طويل ح نتقابل في الجنة ونبقى احنا التلاته سوا",
                "كان بهاء يقرء الجواب في نفس الوقت الذي تقرء فيها دنيا خطابها",
                "كانت دنيا تقرء خطابها وهي تبكي بأنهيار",
                "حبيبة قلبي يادودو",
                "أغلى واحن اخت في الدنيا انتي عارفة وواثقة من انك تؤام روحي يا دنيا انا بحبك قوي ياغالية... دنيا ح توحشيني قوي حبيبتي ح توحشني قعدتنا وضحكنا وهزارنا ولا تخططنا اللي بنعمله ونفذه سوا دنيا هلي باهر ورحيق جوه عيونك عارفة انك ح تسمى البنت رحيق مش دنيا زي ماكنت عايزة وعارفة كمان انك مش محتاجة توصيه عليهم دودو عارفة اني غالية عندك قوي وانك بتحبيني اكتر من نفسك كمان وعلشان كده ح اطلب منك طلب عارفة وواثقة انك ح ترفضيه بس وحياتي عندك وافقي علشان خاطر رورو حبيبتك عايزاك تتجوزي بهاء اوعي ترفضي عارفة انك مش ح تقدري تتخيلي نفسك مكاني بس معلش حاولي يادنيا مش عايزة ولادي يعيشوا من غير ام وبلاش تقولي انك ح تبقى امهم من بعيد مش ح ينفع صدقيني لا انتي كبيرة ولا بهاء كبير يعني ممكن تتجوزي وتسيبيهم وحياتي عندك انا عارفة ان بهاء بالنسبة لك اخ وصديق لكن مع العشرة بينكم ومحاولتك ومحاولته ح تقدروا عايزة الاولاد يعتبروكي امهم بجد بس برضه ابقى كلميهم عني يادودو انا مش ح أمن على عيالي غير معاكي ده رجاء مني ليكي ارجوكي وافقي اعتبريها وصيتي ح توحشيني قوي مانتقابل بعد عمر طويل ان شاء الله",
                "كانوا جميعا يبكون وهناء وحسين ينظرون لهم وهم لا يعرفون ماذا يحدث فأقترب حسين بحذر من دنيا التي كادت تزهق روحها من كثرة البكاء وفور ان وضع يده عليها ارتمت في احضانه وهي تبكي وهمست له",
                "- بابا وديني شقتي ارجوك مش قادرة أقف ارتبك حسين وهمس لها",
                "- مالك ياقلب بابا في ايه",
                "- مافيش يابابا بس وديني شقتي",
                "- حاضر حبيبتي حاضر",
                "وفور ان اسندها حسين لتقف نظرت لها والدة رحيق وهي تبكي ووقفت واتجهت لها ونظرت لها والاثنان دموعهم تغرق وجههم وظلت تنظر لها وهي تراها تستند على صدر ابيها ففتحت لها ذراعها فأرتمت دنيا بين يديها وظلت تبكي بصوت يقطع نياط القلب وهي تهمس",
                "- مش ح اقدر مش ح اقدر اعمل اللي بتقول عليه مش ح اقدر اكون مكانها ياريتني مت انا وهي لا ياريتني مت انا",
                "وظلت تبكي والام تحتضنها بقوة والكل ينظر لهم ولا يستطيعون الاقتراب فقط اقترب والد رحيق من بهاء الذي كان يبكي فقط دون صوت وضمه لصدره وهمس له",
                "- وصتك صح فهز بهاء رأسه وهو لازال يبكي وهمس",
                "- مش ح اقدر يا بابا مش ح اقدر اشوف حد مكانها ازاي تطلب ده ازاي فهمس والدها وهو يضمه بقوه ويبكي معه",
                "- الوصية واجبة النفاذ يابني هي طلبت ده منك ومن دنيا اللي منهارة ومني انا وامها وأخواتها",
                "وابتعد قليلا عنه وهو يربت على كتفه واقترب من زوجته التي لازالت تحتضن دنيا والاثنان يبكون ولكن بكاء دنيا جعل الكل يبكي عليها اقترب منها والد رحيق ووضع يده على كتفها",
                "- دنيا يابنتي عارف ان الموضوع صعب بس اقعدي ونتكلم كلنا سوا",
                "جلست دنيا وبجوارها والدة رحيق من ناحية وحسين وهناء من الجانب الاخر واقترب والد رحيق وجلس بجوار بهاء وبجواره اخوات رحيق وهمس الاب",
                "- بصوا ياولاد عارف ان الكلام صعب عليكم زي ما انتم اكيد عارفين انه صعب علينا احنا كمان قوي بس رحيق الله يرحمها حططنا كلنا أدام بعض وطلبت تنفيذ ده باعتباره وصية عارف انه صعب عليكي يادنيا تتخيلي نفسك مكانها زي ماهو صعب عليك يابهاء تحس ان في حد مكانها زي برضه ماهو صعب علينا حد ياخد مكان بنتنا مع العلم بحب دنيا لها وحبها لدنيا لكن الوصية واجبة النفاذ انا عندي اقتراح",
                "نظر الجميع له في انتظار طوق نجاه",
                "- انتم التلاتة كنتم اصدقاء طول عمركم واكتر كمان كنتم بتفهموا بعض من نظرة عيونكم لبعض كنا كلنا بنستغربكم لكن دايما كانت الست هناء تقول التلاته دول بيحبوا بعض جدا وروحهم في بعض كنا ساعات وانتم صغيرين نتريق عليكم ونقول نجوز بهاء لهم الاتنين ويبقى هارون الرشيد واهو كأن قلبنا كان حاسس المهم انا عندي أقتراح فكروا فيه رغم صعوبته دنيا انتي لسه على عدتك تقريبا اسبوعين في الوقت الحالي كلنا موجوعين على فراقها خليكم اهدوا كده وفكري يابنتي اولا لو في نيه ترجعي لجوزك يبقى وصيتها ماتنفعش لان جوزك أولى بيكي بس الي عارفة من رحيق انك استحالة ح ترجعي له انا حاسس اني ممكن اكون بلخبط في الكلام فاعذروني الموقف قوي لكن الخلاصة نفذوا وصية بنتي علشان ترتاح في تربتها لو بجد بتحبوها وعيشوا مع بعض واحده واحده ح تقربوا وكفاية ان الاولاد ح تكون وسطكم ونبقى ريحنا رحيق في نومتها وان شاء الله تقدروا تكملوا المسيرة مع بعض ده رأي",
                "نظرت والدة رحيق لدنيا وقبلت وجنتها بحب ودموع",
                "- لو بتحبي بنتي وافقي يادنيا بلاش تخليها مش مرتاحة انا عارفة ان علاقتك بياسر منتهية ومافيش منها امل وعارفة ان علاقتك ببهاء قوية وبتفهموا بعض كويس وباهر متعلق بيكي قوي وكمان رحيق..... ورحمة بنتي يا دنيا توافقي واحنا كلنا جانبك نظرت لها دنيا",
                "- يا طنط انا",
                "- ماما يا دنيا ماما يابنتي خليني احس ان بنتي لسه عايشة",
                "- ماما ممكن تيجي تباتي معايا النهاردة انا محتاجاكي قوي",
                "- حاضر ياحبيبتي حاضر  والتفتت الي زوجها وأولادها روحوا انتم ياولاد كل واحد على بيته وانت ياحاج بات النهاردة مع بهاء انا ح ابات مع دنيا والاولاد",
                "- حاضر ياحاجة",
                "التفتت دنيا الي هناء وحسين ويمني ومدت يدها بالخطاب الي حسين",
                "- بابا شوفوا الجواب وح استنى نتكلم سوا انا دلوقتي عايزة انام قوي ماما شيلي رحيق مش ح اقدر جسمي كله سايب",
                "- هاتيها ياحبيبتي ويالا بينا يالا يا باهر معانا حبيبي",
                "وقفت دنيا وتحركت خطوتان وفجاءة وقعت مغم عليها فوقف الجميع في ذهول وجرت يمني عليها",
                "- دنيا دنيا حبيبتي فوقي ياقلب اختك فوقي يا دنيا ماتوجعيش قلبنا عليكي حد يجي يساعدني نشيلها تدخلها جوا",
                "اقترب اخوات رحيق ليحملوها فوقف ابوهم ونظر لهم",
                "- ماينفعش ياولاد ووضع يده على بهاء ودفعه للأمام شيلها يا بهاء ندخلها شقتها لا انا ولا حسين ولا أبوك نقدر نشيلها فأقترب بهاء وحملها فاسندت رأسها على صدره وهي تهمس باسم رحيق فتنهد بهاء بقوة وذهب بها إلى غرفتها وجعلته يمني يضعها على الفراش ودثرتها وذهب هو واقتربت منها والدة رحيق ونظرت ليمني",
                "- يمني يابنتي خليكي معانا النهاردة هنا",
                "- حاضر ياطنط انا كنت ح اعمل كده فعلا  بس هي تفوق وعاد بهاء مره اخرى وهو يحمل كوب من الماء به بعض الدواء فهي عندما تقع تحت ضغط تنخفض دورتها الدموية ويجب أن تأخذ هذا الدواء لتعود لوعيها مرة أخرى وبالفعل اقترب منها وطلب من يمني ان تسندها على صدرها وبدء في جعلها تشرب الدواء بالقوة حتى شعر انها بدءت تفيق وعندها ابتعد ونظر الي حماته",
                "- ماما انا صاحي في الشقة هناك لو احتاجت حاجة رني لي بس وانا ح اجي لكم على طول",
                "- ماشي حبيبي",
                "ابدلت يمني ثياب دنيا التي كانت تتحرك معها بأليه وكذلك أعطت بعض الملابس لوالدة رحيق وابدلت هي الأخرى ثيابها وثياب الأطفال وجعلتهم جميعا يخلدون للنوم وجلست هي مع دنيا ووالدة رحيق ورحيق الصغيرة التي كانت تنام علي صدر دنيا وتتشبث بيدها الصغيرة باصبع دنيا وكانت دنيا تنظر فقط لها والثلاثة في حالة صمت",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر علي ترك يمني أمير اكثر من شهر  وبعد اخر مكالمة بينهم وهي في مطار القاهرة يهددها فيها ان تعود وهي رفضت قام بالاتصال بها مرتان فقط وهي لم ترد عليه وكان هو في ذلك الوقت بيريهان تسيطر علي عقله تماما فتجعله يعيش في عالمها  سهر وخروج وشرب وتدهور حاله تماماً وغطى عليه مديره في العمل اكثر من ٣ اسابيع وبعدها أبلغه ان عليه أن يستفيق لان هناك مناقصة يجب عليهم أن يضعوا مبالغها بحذر شديد وان يكون العمل بينهم الاثنان فقط وبالفعل التزم أمير في العمل تلك الفترة و حاولت بيريهان سحبه الي دائرتها",
                "- أمير في ايه انا زهقت بقى وعايزة اخرج داخلين على اسبوعين نظر لها أمير وتذكر كيف كان يترك يمني بالشهر دون أن يخرج معها او مع الاولاد حتى في الإجازات عندما يكون مضغوط في العمل وكان عندما يعتذر منها تقبل وجنته وهي تحتضنه",
                "- حبيبي ولا يهمك المهم شغلك احنا موجودين ح نروح فين",
                "عاد أمير من سرحانه على صوت بيريهان وهي تعيد عليه انها اتخنقت من الجلوس في البيت وترغب في السهر معه نظر لها",
                "- بيري انا مش فاضي سيبيني بقى في شغلي عايز اركز المناقصة دي مهمه جدا ومش عايزة غلطة المنافسين كتير ولازم نكون مفتحين من فضلك يابيري  مش كده استحمليني شوية الله يكون في عون يمني بقى كنت ممكن اسيبها بالشهر ماتخرجش نظرت له بيريهان وظهرت وجهها الحقيقي",
                "- بقولك ايه يا أمير انا بيري حبيبي مش يمني بتاعتك دي اللي مش وراها غير البيت والعيال لا ياروحي انا المهم عندي اتفسح وأخرج وانبسط",
                "صعق أمير مما سمع منها فهي كانت تمثل عليه انه هو أهم شئ في الحياة لديها",
                "- بيري الشغل ده اللي بيجيب الفلوس اللي حضرتك بتبعزقيها يمين وشمال دي",
                "- ماليش فيه ياروحي عموما براحتك خليك في شغلك انا خارجة لسهر مع اصحابي صاح بها امير",
                "- انتي بتستهبلي تسهري مع مين متجوزه كيس جوافة حضرتك مافيش خروج ضحكت بيريهان بقوة",
                "- لا ياروحي انت مش فاضي انا ح اخرج عايز تيجي معايا اهلا وسهلا مش عايز اشوفك لما ارجع سلام يا حبيبي",
                "خرجت بيريهان وتركت أمير في حالة من الذهول فهذه اول مره تظهر بتلك الصورة أمامه فهي كانت دائما تتصنع الاهتمام به قبل كل شئ خاصة في وجود يمني اما بعد سفرها وعندما طاوعها في سهراتها وحفلاتها كانت تطير به وعندما أراد أن يعود لعمله مره اخرى ظهرت أمامه بتلك الصورة جلس في مكانه يتذكر يمني وأفعالها معه وكيف كانت تهتم به من الصغيرة للكبيرة ولا تدعه يحمل هم اي شئ وكيف كانت تراعي البيت والأولاد كما تراعيه هو أيضا في عمله وملابسه والاهتمام بصحته فشعر فجاءة بسوء مافعل وكيف انه يفتقدها بقوه ويفتقد اولاده كثيرا يفتقد حنانها ودفئها واهتمامها فتنهد بعمق وامسك هاتفه وقام بالاتصال بها وايضا لم ترد ولكنها جعلت حسين الصغير يتحدث اليه هو وأمل وظل يحدثوهم قرابة الساعة وهو يخبرهم كيف يفتقدهم وانه يحبهم كثيرا وعندما حاول أن يتحدث مع يمني اخبره ولده انها نائمة فعرف انها تتهرب منه فأبلغ ولده ان يخبرها سلامه وان يبلغها انه يحبها كثيرا ويفتقدها بقوة وأغلق معهم الهاتف وهو يشعر بحرب داخله ماذا يفعل فهو يعشق يمني ولكن بيريهان جعلتها يشعر باحساس اخر حتى غلبه النوم على الأريكه وبعد قرابة الساعة وصلت بيريهان الي المنزل ودخلت بخفة واقتربت منه حتى تيقنت انه نائم فدخلت سريعاً الي غرفتهم وبعد قليل انتبه أمير انه في غرفة المعيشة فتوجه لغرفة النوم ووجد الإضاءة ففتح الباب ووجد بيريهان تركع على الأرض وحقيبته مفتوحه واوراقها منثوره جميعا فصرخ بها",
                "- انتي بتعملي ايه ارتبكت بيريهان ولكنها تماسكت سريعا",
                "- أيه ده يا ميرو خضتني يا اخي شفت مقدرتش اسهر بره واسيبك رجعت على طول دخلت لقيتك نايم قلت اغير هدومي واحضر اكله خفيفة كده ناكلها سوا حبيبي بس وانا بشيل القيمص بتاعي شنطتك وقعت والورق وقع في الارض كنت بلمه وانت فزعتني يا وحش",
                "كانت بيريهان تتحدث وهي تمثل الحزن منه فأقترب منها",
                "- معلش يابيري أصل الورق ده مهم قوي اتخضيت لما لقيته واقع في الارض حقك عليا",
                "- لا ياخويا انا زعلانه منك خالص صالحني بقى",
                "ضحك أمير و اكمل وضع الأوراق في الحقيبة واغلقها جيدا وبعدها حمل بيريهان ووضعها على الفراش وهو ينظر لها واخذها في جولة طويلة من جولاتهم التي تشعره فيها انه خارق القوة من حركاتها وضحكاتها وما تفعله وهو معها وبعد أن انتهى استلقي على الفراش محتضنا اياها حتى ذهب في النوم وبعد قليل شعرت به يتكلم فأقتربت منه واستمعت له وهو يهمس",
                "- وحشتيني قوي ياقلبي كلك وحشتيني يا يمني",
                "فنظرت له بيريهان بغيظ وحقد وهمست من بين أسنانها وهي تضغط عليها بقوة",
                "- ماشي يا امير ابقى خليها تنفعك بقى واعطته ظهرها ونامت وهي تبتسم بشر"
            ]
        },
        {
            "name": "الفصل الرابع عشر 🌹",
            "content": [
                "مضى اكثر من ١٠ ايام بعد أربعين رحيق وكانت دنيا وبهاء لا يتقابلون سوا لدقائق ياخذ فيها الاولاد او يعطيها اياهم وكان والد رحيق ووالدتها يأتون لهم يوميا تقريبا وفي اليوم الاخير لعدة دنيا اجتمعوا مره ثانية كلهم عند حسين وهناء",
                "وكان حسين وهناء قد تحدثوا مع دنيا وبهاء وقامت هناء بسؤال دنيا يوما وهي تجلس معها وحدها",
                "- دنيا حبيبتي انتي عارفة غلاوتك عندي",
                "- طبعا ياماما",
                "- طيب ياحبيبتي ح أسألك سؤال وتجاوبيني عليه بصراحة",
                "- اتفضلي ياماما",
                "- ممكن ترجعي في يوم لياسر مره تانية",
                "- لا ياماما لا يمكن ل اخر يوم في عمري",
                "- طيب تمام ح تتجوزي مره تانية يادنيا",
                "- خلاص ياماما مابقاش ينفع افكر في الموضوع ده خالص باهر ورحيق دول دنيتي دلوقتي عمري ماقدر اسيبهم",
                "- طيب ياحبيبتي لما هو كده ليه ترفضي بهاء يابنتي عيشوا مع بعض والله قدرتوا تتولفوا على بعض كزوجين مش اتنين أصدقاء كان بها ح تكملوا حياتكم سوا مقدرتوش اديكم اتنين أصحاب عايشين سوا والأولاد معاكم لاحد يقدر يتكلم عليكي بكلمة ولا يتكلم عليه بكلمة يابنتي انتي مطلقة وهو ارمل انا وابوكي مش عايشين للأبد وانتم صغيرين والناس مابترحمش وكمان تكونوا ريحتم رحيق ياقلب امك",
                "- حاضر ياماما انا موافقة لو بهاء وافق على كلامك",
                "- انا كلمته ياقلبي وهو وافق على الكلام ده",
                "- طيب وماما رضا وبابا محمد واخوات رحيق",
                "- ياحبيبتي اذا كان ده كان اقتراح الحاج محمد والست رضا",
                "علشان يطمنوا على ولاد بنتهم وكمان ينفذوا وصيتها",
                "- حاضر ياماما انا موافقة بس بلغي بهاء مش ح اقدر اعيش في شقة رحيق مش ح اقدر بس لازم يخليها زي ماهي علشان باهر ورحيق لكن نعيش في شقتي",
                "- حاضر ياحبيبتي ح أبلغه",
                "وبالفعل بعد انتهاء عدة دنيا قام بهاء بعقد قرانه عليها في حضور سعد والده و بهيرة والدته وحضور محمد والد رحيق ورضا والدتها ويمني وحسين وهناء وكانت دنيا تبكي في صمت وعندما علا صوتها أصبح الكل يبكي معها وكان حسين هو وكيلها والشهود محمد وسعد وبعد انتهاء المأذون من عقد القران جرت دنيا الي غرفتها تبكي بشده وجاءت لتذهب هناء خلفها نظرت لها رضا",
                "- خليني ادخلها انا يا هناء",
                "- اتفضلي يا رضا دنيا ح تموت نفسها من العياط ياقلبي عليكم ياولادي وعلى الوجع اللي انتم فيه",
                "ضمها حسين بقوة وهو يقبل رأسها ونظر لها محمد",
                "- الوجع كلنا فيه يا ست هناء بس دنيا ورحيق الله يرحمها كان روحهم في بعض ومعاهم بهاء",
                "والتفت الي بهاء الذي كان يجلس ويرجع رأسه للخلف مغلق العين ودموعه تهبط على وجنتيه ووضع يده على ساقه",
                "- بهاء يابني رحيق كانت بنتي ونور عيني وربنا استرد وديعته اللهم لا اعتراض ودنيا كمان بنتي يابني بلاش تظلمها او توجعها كفاية الظلم اللي عشته والوجع اللي اتوجعته والتفت الي حسين حقك عليا ياحسين ياخويا",
                "- ماتقولش كده يامحمد انا بنتي دنيا مش الغبي اللي كانت متجوزاه وزي ماقلت هي اتظلمت واتوجعت يابهاء عيشوا يابني مع بعض بما يرضي الله اتنين أصدقاء زي ماكنتم قريبين من بعض طول عمركم وبتفهموا بعض قدرتم تكسروا الحاجز ده وتكونوا زوجين يبقى ربنا يسعدكم مقدرتوش اديكم عايشين مع بعض في إطار شرعي ومعاكم الاولاد واحنا كلنا معاكم وجانبكم",
                "نظر له محمد وابتسم بحزن",
                "- الله يفتح عليك ياحسين قلت اللي كنت ح اقوله ربنا يهدي سركم يابني قوم يابني اغسل وشك وتعال",
                "رد بهاء وهو يمسح دموعه",
                "- ربنا يعمل الصالح يارب",
                "في الداخل دخلت رضا خلف دنيا فوجدتها منهارة من البكاء فاقتربت منها واحتضنتها بقوة وهي تقبلها",
                "- يابنتي اهدي حبيبتي رحيق راحت للي احن عليها مننا كلنا هي ح تفضل جوه قلوبنا كلنا انا وابوها وأخواتها وانتي وبهاء وانتي اللي ح تخلي ولادها يعرفوها ويدعوا لها ويحبوها زي مابتحبيها ورحمة الغالية يابنتي بلاش توجعيني عليكي انتي كمان كفاية وجعي عليها هي",
                "دنيا يابنتي زي ماقالت لك هناء عيشوا مع بعض والله قدرتوا تتولفوا على بعض كزوجين مش اتنين أصدقاء كان بها ح تكملوا حياتكم سوا مقدرتوش اديكم اتنين أصحاب عايشين سوا والأولاد معاكم لاحد يقدر يتكلم عليكي بكلمة ولا يتكلم عليه بكلمة والأولاد وسطكم واحنا كمان جانبكم قومي يابنتي اغسلي وشك وتعالي يالا نطلع لهم",
                "- حاضر ياماما",
                "قامت دنيا بالفعل وغسلت وجهها وخرجت مع رضا للخارج وفور ان راءها باهر جري عليها وهو يبكي فانخفضت تحمله فتعلق برقبتها بقوة",
                "- دودو روحتي فين",
                "- انا هنا اهو حبيبي",
                "- دودو باهر جعان وسين وموله كمان",
                "- حاضر ياقلب دودو حالا ح اجيب لكم تاكلوا",
                "اقتربت يمني منها",
                "- والله يادنيا حاولت انا وماما هناء وباهر كمان ناكله وده ابدا دودو وبس وخلي حسين وأمل كمان شبطوا فيه",
                "- ولا يهمك يا يمني انا ح اكلهم",
                "وقف بهاء ينظر لولده المتعلق برقبة دنيا وهو يشعر بانهاكها فاقترب منهم",
                "- تعال معايا يا باهر لغاية ما دنيا تحضرلك الاكل",
                "- لا بابي روح مع دودو",
                "نظرت له دنيا ورسمت ابتسامة صغيرة",
                "- سيبه يابهاء روح انت اقعد تعالي معايا يايمني نحضر الاكل",
                "دخل الاثنان الي المطبخ وعاد بهاء للجلوس مع الباقيين وبعد قليل استمعوا جميعا لضحكات باهر الصغيرة دليل علي معاكسة دنيا له حتى يكف عن البكاء وبعدها خرجت يمني وهي تضع الطعام على المائدة وبعدها خرجت دنيا وهي تحمل باهر وجلسوا جميعا على المائدة وكانت رحيق نائمة خلفهم فجلست دنيا وصمم باهر على الجلوس على قدمها فأجلسته وأخذت تطعمه بحب وتأني وهو يأكل معها وكذلك كانت تعطي حسين وأمل بعض اللقيمات وبعد أن انتهت من إطعام باهر جاءت لتتناول الطعام وجدت رحيق تبكي فنهضت سريعاً لها كما وقف بهاء واقترب منهم",
                "- روحي يا دنيا انتي كملي وانا ح العبها انا خلصت اكل خلاص",
                "- مش ح ينفع يا بهاء هي جعانة وكمان عايزة تغيير",
                "- طيب هاتي البيبرونة انا ح ارضعها على ما تأكلي وبعدين ابقى غيري لها",
                "- ياخبر لا طبعا واسيبها تاكل وهي مقريفه كده مش ح تاكل كويس روح انت وانا لما اخلص ح ابقى اكل انا اصلا مش جعانة والتفتت لهم وهي تحمل رحيق وتربت عليها عن اذنكم بس شوية ح اغير لها وارجع لكم بيها زي الفل",
                "ومشت من أمامهم وهي تداعبها بحب وتهمس لها بدلع حتى تصمت عن البكاء وبعد فترة خرجت لهم بها وقد ابدلت لها ثيابها كلها ووضعت لها رشات من روائح الأطفال ومعها رضعتها وجلست على الأريكه أمامهم وهي تحتضنها بحنان وترضعها وهي تغني لها بصوت منخفض للغاية واقتربت منها رضا",
                "- هاتيها حبيبتي وقومي علشان تاكلي هناء قالت لي انك ماكلتيش من امبارح واحنا بقينا بالليل ماينفعش كده يابنتي",
                "- والله ياماما رضا ماجعانة",
                "- معلش يابنتي اغصبي على نفسك",
                "- حاضر ياماما",
                "أعطت رحيق لجدتها ومعها الرضعه فحملتها رضا وجاءت تعطي لها الرضعه فأمتنعت الصغيرة وظلت تحرك وجهها يمين ويسار وفجاءة بداءت في البكاء فنظرت رضا لدنيا فعادت لها وحملتها فصمتت وهي تضع رأسها على صدرها وفور ان اعطتها دنيا الرضعه اخذتها حتى انتهت وقامت دنيا بوضعها على صدرها حتى تخرج الهواء من صدرها وظلت تربت على ظهرها بخفه حتى تجشئت واخرجت القليل من اللبن على كتف دنيا التي ضحكت لها",
                "- صحتين وهنا ياقلبي انتي يالا بقى تقعدي مع بابا شوية لغاية ما اغير هدومي",
                "واعطتها لبهاء وانصرفت تبدل ثيابها وبعدها عادت لهم وقامت يمني بعمل ساندويتشات لها وكوب من العصير واجلستها حتى تاكل وبعد قليل بكت رحيق وحاول الجميع اسكاتها ولكنها أبت حتى حملتها دنيا فسكتت وهي تتزفزف من البكاء فبكت معها دنيا وهي تهمس لها",
                "- انا اسفة حبيبي حقك عليا ياروحي انتي خلاص مش تعيطي بقى ياروحي وأخذت تقبلها وهي تهدهدها حتى نامت",
                "كان الجميع ينظر لها بذهول فابتسمت هناء",
                "- عارفين انها كانت بتعمل كده مع باهر وهو صغير وكانت رحيق الله يرحمها اما تغلب وماتعرفش تنيمه تكلم دنيا في التليفون تقعد تدندن له كده لغاية ماينام",
                "ابتسمت رضا وبهيرة ونظروا لها وتحدثت بهيرة",
                "- كأن رحيق حاسة بكل ده علشان كده وصت وصيتها دي يا دنيا ولادها امانة في رقبتك يابنتي",
                "- في رقبتي وفي عينيا وافديهم بروحي",
                "نهض محمد ونظر للجميع",
                "- يالا بينا احنا الوقت اتأخر كفاية كده واقترب من بهاء وهمس زي ما اتفقنا يابني",
                "- حاضر يا والدي ماتقلقش",
                "كما اقترب من دنيا وهمس لها",
                "- زي ماقالت لك رضا يابنتي",
                "- حاضر يابابا محمد دعواتكم",
                "- كلنا بندعي لكم بالهداية وراحة البال",
                "- يارب",
                "انصرف محمد ورضا كما انصرف سعد وبهيرة ووقف حسين وضم الاثنان بيديه",
                "- انتم الاتنين ولادي بالله عليكم ساعدوا بعض طول عمركم أصحاب وده ح ينفعكم لو احتاجتم حاجة احنا جانبكم ومعاكم رد بهاء",
                "- متشكرين ياعمي دعواتكم",
                "- ربنا معاكم يابني يالا ياهناء يالا يا يمني",
                "وانصرفوا هم أيضا وقامت دنيا بإدخال رحيق الي فراشها ودثرتها جيدا وعادت وحملت باهر وابدلت له ثيابه وادخلته الي غرفته وخرجت مره اخرى وذهبت لابدال ثيابها فارتدت ترنج وخرجت وكانت الغرفة التي ستنام بها بها فراشين وبجوار فراشها فراش رحيق اما باهر فأنامته في غرفة اخرى بها فراشين أيضا حتى يتسنى لبهاء الاختيار اما ينام في غرفتها او مع باهر ونظرت لبهاء عندما خرجت",
                "- بهاء ادخل غير هدومك انا ح اعمل قهوة عايز حاجة اعملها لك",
                "- قهوة دلوقتي",
                "- معلش عندي شوية شغل محتاجة اخلصهم النهاردة علشان تأخذهم معاك بكره وكمان عايزة اخد رايك في حاجة لو سمحت",
                "- اتفضلي يادنيا",
                "- طيب على ماتغيير هدومك اكون عملت القهوة وانت ح تشرب ايه",
                "- خلاص اعملي لي معاكي قهوة",
                "- حاضر",
                "- دنيا هو انا يعني هدومي فين احمر وجهها واخفضت رأسها للأسفل وهمست",
                "- ماما رضا حطت هدومك في الاوضة دي معايا انا ورحيق بس انت براحتك الأوضة هنا فيها سريرين واوضه باهر نفس الكلام زي ما انت عايز تنام براحتك عن اذنك",
                "انصرفت دنيا من أمام بهاء ودخل هو الي الغرفة الموجود بها ملابسه وارتدي ترنج أيضا وظل حائر ماذا يفعل أين ينام وفي الاخر خرج دون الاستقرار على شئ ووجد دنيا تخرج من المطبخ وهي تحمل صينية عليها فنجانين من القهوة",
                "وجلسوا الاثنان ونظر بهاء لها",
                "- خير يادنيا عايزة تاخدي رأي في ايه",
                "- هو الموضوع محرج شوية يعني بص يابهاء انا عارفة ان يمني نفسها عزيزة قوي ومش ح تقدر تفضل عايشة كده وبابا حسين هو اللي بيصرف عليها هي وولادها",
                "- جوزها ده بني آدم غريب ازاي دي حب الطفولة والعمر كله ويعمل معاها كده يمنع عنها الفلوس ومعاها ولادها يالا ربنا يسامحه طيب تحبي اقولها تنزل الشغل عندنا في الشركة",
                "- مش ح ينفع برضه اولا علشان بنتها لسه صغيرة فأنا فكرت في حاجة وقلت اخد رايك فيها",
                "- أيه هي خير",
                "- الجنينة عندنا تحت واسعة وكبيرة ممكن اقفل جزء كبير منها واعملها استضافة للأطفال من جيرانا واشتغل انا ويمني مع بعض فيها طبعا يمني ح تتحمل الجزء الأكبر علشان انا ح ابقى معايا شغل معاك وبكدة تبقى بتاخد مرتب وفي نفس الوقت مراعيه بنتها وبتصرف على ولادها وكفاية على بابا حسين مصاريف مدرسة حسين ايه رايك",
                "كان بهاء ينظر لها وهو يبتسم وهمس لها",
                "- انتي ازاي كده يا دنيا عارفة لما كنت بقول لرحيق كده كانت بتقولي هي دي دنيا قلبها كبير قوي ومابتاخدش حد بذنب حد",
                "- بابا حسين ياما وقف جانبي ويمني كانت اختي بجد رغم بعدها عني لكن على طول بتتصل بيا وتسئل عليا وبعدين ماتنساش انا تربية مين هناء و احلام اللي ربونا على كده ما انت ورحيق كده برضه ها قولي ايه رايك في الفكره",
                "- موافق طبعا بكره ح اجهزها لك بكل حاجة واعملك حواجز تأمين علشان الاولاد ونعمل اعلان صغير كده في الشارع عنها وان شاء الله خير",
                "- ميرسي قوي يابهاء انك وافقت",
                "- انتي بتكلمي بجد يادنيا يعني لو ماكنتش وافقت",
                "- كنت ح ادور على فكرة تانية واقولك عليها أصل ماينفعش اعمل حاجة من غير موافقتك انا دلوقتي ماينفعش امشي بدماغي لوحدي لاني شايلة اسمك ف لازم توافق",
                "- رغم معرفتنا سنين عمرنا كلها الا اني بكتشف فيكي حاجات جديدة ابتسمت دنيا",
                "- يارب تكون حاجات كويسة عايز حاجة اعملها لك",
                "- ليه ح تروحي فين",
                "- ابدا بس فاضل شوية حاجات في تصميم اللوحة الأخيرة وعايزة اخلصها علشان تاخدها معاك بكره",
                "- طيب سيبيها وانا ح اكملها انتي اجهدتي طول النهار",
                "- لا ياسيدي انا بحب اكمل شغلي بنفسي",
                "- ماشي ياستي عموما انا قاعد لو احتاجتي اي حاجة",
                "- ميرسي يا بهاء",
                "جلست دنيا تعمل أمام بهاء وهو يمسك بجهاز اللاب الخاص به ويعمل عليه هو أيضا حتى اقترب الوقت على الثانية صباحاً فرفع رأسه وهو يحركها يمين ويسار فوجد دنيا قد أسندت رآسها على اللوحة التي تعمل بها وذهبت في النوم وعندما اقترب منها لأيقاظها بكت رحيق فنهضت دنيا فجاءة فأوقعت بهاء أرضا وصعقت وهي تنظر اليه",
                "- انت كويس",
                "- ايوة ايوة روحي شوفي رحيق",
                "جرت دنيا وحملتها وهي تهدهدها وخرجت فوجدت بهاء يجلس على الكرسي فأقتربت منه",
                "- بهاء انت كويس انا اسفة والله",
                "- ولا يهمك انا كنت جي اصحيكي بس الست رورو قامت بالمهمة ولبستني انا في الارض وابتسم",
                "- حقك عليا طيب في حاجة بتوجعك",
                "- لا خالص الحمدلله صحيت ليه الست رورو",
                "- شكلها عندها مغص ح اديها حاجة وارجع انيمها تاني ح تنام ولا قاعد",
                "- لا قاعد شوية",
                "- طيب انا خلاص مش قادرة ح اخد رحيق وننام عايز حاجة",
                "- لا يادنيا تسلمي",
                "- تصبح على خير",
                "- وانتي من اهل الخير",
                "تركته دنيا ودخلت الي غرفتها وأخذت رحيق في احضانها وشعرت بها تتألم فاستلقت على الفراش ورفعت جسدها على ظهره ونامت رحيق عليها وهي تحرك يدها عليها من الأسفل للأعلى حتى نامت ونامت هي ايضا",
                "اما بهاء فظل في الخارج وهو في حالك من التردد ماذا يفعل هل يدخل وينام في غرفة باهر ام يدخل لينام في غرفة دنيا وظل على تلك الحالة حتى نام مكانه على الأريكه",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "كان ياسر يجلس في مكتبه والحزن يسيطر على حاله فاقترب منه زميل له",
                "- مالك يا ياسر فيك ايه",
                "نظر له ياسر وابتسم بحزن",
                "- ولا حاجة يارأفت ولا حاجة كل حاجة حلوة راحت مني هدمت حياتي بأيدي بقيت اتعس انسان في الدنيا وح افضل كده لآخر عمري",
                "- ياسر الحياة مابتقفش انت اه غلط وبعت الدهب بالصفيح لكن خلاص الموضوع انتهى حاول تقف وتكمل علشان بيتك وابنك اللي ضحيت بسعادتك علشان تجيبه يبقى استحمل وشد طولك واوع تسمح لهم يكسروك كفاية اللي حصل",
                "- عندك حق يا رأفت انا ضحيت بسعادتي وراحتي علشان ابني اللي جي استحمل بقى علشانه وربنا يقدرني",
                "- لازم تنساها يا ياسر اوع تفكر فيها خلاص مابقاش ينفع ضحك ياسر بقوه ونظر له والدموع تترقرق في عينه",
                "- اهو ده المستحيل يا رأفت انا بعيش وبتنفس على ذكرياتنا صحيح خلاص حياتنا انتهت وعمرها ما ح ترجع لكن الباقي من حياتي ح اعيشه على ذكرياتنا كانت نعمة الزوجة ربنا يكرمها ويوفقها للصالح",
                "- ربنا يهديلك حالك ياصاحبي وانا معاك منين ماتحتاج اي حاجة انا جانبك",
                "- تسلم لي يارأفت",
                "انصرف رأفت وظل ياسر ينهي عمله حتى انتهى وقته وانصرف عائدا للبيت ودخل فوجد امه وزوجته يجلسون وفور ان دخل وقفت امه ونظرت له",
                "- بقولك ايه فهم الهانم مراتك انا مش خادمة عندها تقوم تشوف حالها بنفسها زفر ياسر بقوة ونظر لأمه ونظر لرانيا التي همست وهي تتعمد الضعف",
                "- تعبانة يا ياسر الحمل تعبني وماما عايزانى اقوم اعمل كل حاجة وانا مش قادرة",
                "ابتعد عنهم قليلا ونظر لهم مره اخري",
                "- اتصرفوا مع بعض انتم الاتنين يكشي تخلصوا على بعض واخلص انا وارتاح فنظرت له رانيا بقوة",
                "- عايز تخلص مني علشان تروح للهانم بتاعتك روح لها ووريني بقى ح تجيب لك ابن ازاي ضحك ياسر ونظر لها",
                "- عارفة انا بندم اني سمعت كلامها وأشار الي امه بندم اني ماسمعتش كلام ابويا اللي قالي اوع تمشي وراء كلام امك عارفة لو الزمن رجع بيا ح اخد دنيا واهرب من هنا وابعد عنكم نهائي انتم الاتنين علشان انتم الشر بعينه انتي فاكرة اني مش عايز اروح لها علشان انتي حامل طز عارفة لو انا ضامن بس ١٪ انها ممكن تفكر ترجع لي كنت قعدت أدام بابها اتحايل عليها لغاية ماترضي عني لكن خلاص انا كسرتها ودوست على قلبها والبركة في الام العزيزة اللي كنت فاكر انها بتحبني اتاريها مابتحبش الا نفسها بقولكم ايه انتم الاتنين انا تعبان وداخل انام مش عايز صوت ولا ازعاج فاهمين نظرت له الهام وهي تشعر بمدى المه فشعرت بالانكسار من كلامه واقتربت منه",
                "- ياسر مش ح تاكل لقمة يابني قبل ماتنام",
                "- كتر خيرك مش عايز حاجة اكلت في الشغل",
                "دخل ياسر غرفته وأخرج صورة لدنيا وظل يقبلها وهو يبكي ويحدث نفسه",
                "- ضيعتك من ايدي للأبد يا دنيا سامحيني يا حبيبتي كسرتك ووجعتك وضحيت بحبك علشان ارضيها كنت فاكرها عايزة سعادتي اتاريها بتدور على حالها بس يارب سامحني على اللي عملته فيها",
                "ظل ياسر يحدث نفسه حتى ذهب في النوم وهو يحلم بدنيا تنظر له بانكسار وضعف وفجاءة تستدير وتعطيه ظهرها وتمشي ويراها من بعيد وقد تحولت وازدهر وجهها وعادت لحيويتها ونشاطها وابتسامتها التي كانت تسحره يراها تنظر لشئ ما وتجري ناحيته بشوق وحب فدمعت عيونه وتساقطت دمعاته وهو يراها تبتعد عنه وقد استردت حيويتها وجمالها الذي اطفئهم هو بظلمه لها"
            ]
        },
        {
            "name": "الفصل الخامس عشر 🌹",
            "content": [
                "مر اسبوعان بعد اقتراح دنيا لبهاء على مشروع الاستضافة وسعدت به يمني كثيرا وعندما عرضت عليها دنيا العمل رحبت بهذا ولكن دون اجر وبعد محاولات من دنيا  وبهاء وافقت على ذلك وداخلها تحمد ربنا على هذا حتى ترفع العبء عن ابيها قليلاً والكل ساهم في تنظيم الحديقة وترتيبها وكان بهاء يرى دنيا وهي تعمل كشعلة نشاط من هنا لهنا وكل هذا وهي لا تؤثر او تهمل في رعاية اولاده في يوم كانوا يجلسون جميعا في الحديقة وبهاء يلعب مع حسين وأمل ورن هاتف يمني ونظرت به فوجدته أخيها فأرتبكت ونظرت لهم فسألها ابيها",
                "- مين يا يمني",
                "- ده ده ياسر يابابا وقبل ان يرد عليها ابيها نظرت لهم دنيا",
                "- يمني مش ح أكرر طلبي لكم مره تانية مش عايزاه يعرف عني اي حاجة خالص ممكن نظرت لها يمني",
                "- حاضر يادنيا",
                "نهضت دنيا وانصرفت تلعب مع الاولاد وشعر بهاء بالضيق لا يعرف لماذا ووقف مقترباً منها وهمس",
                "- دنيا عايزك بعد اذنك وقفت دنيا واتجهت معاه الي مكان بعيد عنهم فنظرت له",
                "- خير يا بهاء في حاجة عايز حاجة اعملها لك",
                "- لا يادنيا عايز أسألك على حاجة بس",
                "- اتفضل يا بهاء",
                "- أيه وجه نظرك ان ياسر مايعرفش انك اتجوزتي لم تتوقع دنيا هذا السؤال من بهاء فنظرت له",
                "- بهاء انا مش قصدي حاجة غير اني فعلا مش عايزاه يعرف عني اي حاجة خالص مش عايزه اسمع سيرته ولا اسمي يجي على لسانه",
                "- للدرجة دي كرهتيه",
                "- لو كرهته يبقى لسه جوايا مشاعر ليه لكن صدقني يا بهاء ياسر انتهى من حياتي مابقاش له وجود خالص بقى هوا بالنسبة لي انت اضايقت اني قلت كده",
                "- لا استغربت بس وقلت افهم",
                "- ماشي ياسيدي واديك فهمت قولي بقى ياريس ح انزل الشغل امتي",
                "- بكرة ياحضرة الباشمهندسة",
                "- ماشي ياحضرة الباشمهندس",
                "بقى الوضع بين بهاء ودنيا كما هو عليه طيلة الايام السابقة يمضون الوقت كله معا يضحكون ويعملون وفي آخر الليل تنام هي مع رحيق وينام هو مع باهر وكان الوضع بينهم هكذا مريح للاثنان كثيرا كما كان محمد و رضا يحضرون لهم يوميا حتى يلعبون مع أحفادهم وكانوا يشاهدون اهتمام دنيا ومراعتها بهم بكل الحب",
                "اما يمني فكانت تعمل مع دنيا دون كلل تراعي ابنتها وأولاد الجيران الذين حضروا وكذلك هناء التي كانت تساعدهم بعمل بعض الاطعمة والحلويات للأطفال واندمج الجميع في عمله",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس أمير في مكتبه وهو يشعر بصداع فتاك ولا يستطيع النظر الى اي شئ فقط يرغب بضرب رأسه في الحائط فجاءة دخل عليه رئيسة فوقف وهو يترنح من شدة الصداع فنظر له رئيسة",
                "- في أيه يا أمير انت جرالك ايه ليه متغير بالشكل ده وكفاءتك في العمل بقت ضايعة انا لولا عارفك وعارف اجتهادك من اول ما اشتغلت كنت فورا قدمت فيك تقرير يرفدك من الشغل فوق ياأمير وماتضيعش سنين عمرك هباء وخلي بالك كويس قوي المناقصة كمان اسبوع والأرقام اللي معاك في منتهى السرية فاهم",
                "كان أمير يشعر بألم رهيب في رأسه فلم يستطع ان يجادل او يناقش كلام رئيسة فقط هز رأسه في صمت وتركه الرجل وخرج وجلس أمير مكانه وهو يحدث حاله",
                "- ادي آخرة السهر والشرب استفادت ايه ح تضيع سنين عمرك اللي تعبت فيها علشان شوية سهر وخروج وشرب وقرف فوق يا أمير كفاياك خسارة بقي وقام منصرفا الي منزله ودخل فوجد بيري لا تزال نائمة كما تركها في الصباح فأقترب منها وهو يحركها بيده",
                "- بيري بيري انتي لسه نايمة لدلوقتي فدفعته بيري وهي تهمس نائمة",
                "- يووووه يا ميرو سيبني نايمة انا مش قادرة افتح عيني",
                "- بيري العشاء اذنت وانتي لسه نايمة نظرت له بيري",
                "- أمير انا نايمة الضهر سيبني بقى هو ح يبقى حابسة في البيت ومافيش خروج وكمان مش عارفة انام اووووووف",
                "التفت أمير ينظر لها وهو يتحسر على ما فعله في نفسه وماذا عليه أن يفعل حتى يصلح اخطائه",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر خمس ايام وتبقي يومان على تلك المناقصة التي تخص الشركة التي يعمل بها أمير وفجاءة وجد مكتبه يفتح بقوة ورئيسة يقف أمامه وهو في قمة الغضب",
                "- حالاً فاهم حالاً يعني ايه تعترف لي اخدت كام في بيع أرقام المناقصة ومين دي اللي وصلتها للشركة المنافسة انطق والا قسما بجلال الله أبلغ عنك حالا وتترحل بفضيحة بعد فترة سجن محترمه",
                "كان أمير ينظر له بذهول وهو يحرك رأسه يمين ويسار وينظر لرئيسه",
                "- والله ياريس ما بعت حاجة ح ابيع شغلي ازاي مش ممكن حتى لو فكرت اعمل كده اكيد ح يتعرف اني انا والله ياريس ماعملت حاجة وفجاءة وقع أمير أرضا وجسده يرتجف بشده فطلب خالد رئيسه في العمل الإسعاف وجاءت وأخذته وذهب معه إلى المشفي وهناك تم الكشف عليه وعمل بعض التحاليل له واخبروهم انه يأخذ جرعات من انواع معينه من المخدرات مع الكحوليات ولولا ان جسده قوي البنيه لكان قد انهار  فصعق خالد وكذلك أمير وصرخ",
                "- انا استحاله اخد الحاجات دي اه انا فعلا شربت لكن ما اخدتش حاجة والله هو انا ايه اللي بيحصلي ده",
                "شعر خالد ان هناك خطباً ما يحدث لأمير فجلس بجواره",
                "- أمير فهمني ايه اللي جد معاك خليني اساعدك واضح ان اتلعب بيك وانا عايز افهم علشان اساعدك والا صدقني نهايتك ح تبقى السجن لو اتعرف انك بيعت أرقام الشركة للمنافس",
                "صرخ أمير ودموعه تتساقط",
                "- والله مظلوم يا خالد مظلوم والله",
                "- يبقى فهمني بقى واحدة واحدة كده",
                "- انا ح احكي لك كل حاجة قص أمير عليه كل شئ بداية من ضعفه واستسلامه لاغراء بيريهان وانتهاءً بغضب يمني وتركها البيت وتهديده لها مرورا بزواجه من بيريهان وكيف جعلته يشرب ويبتعد عن كل شئ كان يفعله ليقربه من الله",
                "ضرب خالد كف بكف وهو ينظر له ويكاد يخنقه",
                "- عارف انا متغاظ منك ازاي انا نفسي اخنقك بجد او افضل اضرب فيك لما يبان لك صحاب المهم نحل مشكلة المناقصة الأول وبعدها نفكر في حل المعضلة الهباب اللي حطيت نفسك فيها دلوقتي ورق المناقصة ده كنت بتحطه فين",
                "- والله يا خالد مابسيبه باخده البيت ورجعه معايا الشغل تاني حتى في مره كنت وصمت وهو يتذكر موقف بيريهان وهي تركع أمام الورق وانتفض من الفراش فصعق خالد ووقف وامسكه من يده",
                "- في أيه يا أمير افتكرت ايه",
                "فقص عليه أمير موقف بيريهان والورق فنظر له خالد",
                "- يبقي هي اللي عملت كده باعتك الهانم علشان تروح انت في داهية وهي تلاقيها خدت شئ وشويات من الشركة المنافسة ويبقى كده هي اللي بتحط لك المخدرات علشان تبان خمورجي ومدمن يبقى انت وش",
                "كان أمير يستمع له ويشعر ان رأسه ستنفجر ونظر لخالد",
                "- كل ده ذنب يمني واللي عملته معاها اعمل ايه يارب اعمل ايه سيبت ملاك واتجوزت شيطان ضيعتني وضيعت مني مراتي وولادي بس انا اللي حمار وغبي",
                "نظر له خالد وهو يشعر بأنه يريد أن يهدئ من حالة وفي نفس ذات الوقت يريد أن يفتك به",
                "- اسمع ياأمير الحمدلله اني اما حطيت الأرقام دي كان لسه عندي مساحة العب فيها انا ح اعدل الأرقام دي وحضرتك ح تاخد الفايل ده وتروح بيه لوحد هناك ح يساعدك ح ياخد الفايل منك ويحطه مكان الفايل القديم دلوقتي حضرتك ابعت لي صورة الحيوانة اللي متجوزها دي عايز ابعتها للراجل بتاعي اللي في الشركة يقولي هي دي اللي راحت لحسان ولا لا",
                "وبالفعل ارسل أمير صورة بيريهان لخالد والذي قام بإرسالها الي صديقة ورد عليه فورا انها هي من جاءت الي الشركة وأخذت شيك بمبلغ ربع مليون درهم فشكره وأغلق معه ونظر لأمير الذي كان يستمع له وهو في ذهول",
                "- دلوقتي الدكتور هنا ح يكتب لك حاجة علشان الهباب اللي أخذته ده الحمدلله الفترة مش طويلة وح تروح تعمل اللي قلت لك عليه بكره وبعد بكره ح يتم اعلان اننا اللي فوزنا بالمناقصة ساعتها الهانم ح تموت من الرعب لان حسان مش ح يسبها",
                "- تروح في داهية بس انا لازم أطلقها",
                "- بكره بعد ماتسلم الفايل اطلع على السفارة وطلقها وبعد كده يا أمير ح اديك اجازة شهر تنزل مصر تبوس ايد وراس مراتك وترجعها لأنها لو مارجعتش معاك ح ارفدك فاهم",
                "- فاهم فاهم متشكر قوي قوي يا ريس",
                "- النهاردة كلمها وقولها ان النهاردة ح تبات في الشركة علشان في شغل مهم لازم يخلص واحتمال بكره كمان علشان بعد بكرة نتيجة المناقصة واللي المفروض ان احنا واثقين انها بتاعتنا",
                "- حاضر بس كده ح ابات فين",
                "- ح تيجي عندي بس ح ابعت السواق لها يجيب لك هدوم ده بعد ماتكلمها",
                "قام أمير بفعل ما أملاه عليه خالد وشعر في صوتها بسعادة وفرح كأنها سعيدة انه سيبيت بالخارج او ربما تسخر منه لتوقعه الفوز وبالفعل بعد أن أغلق أمير معها الهاتف ضحكت بصوت عالي",
                "- ابقى قابلني يا سي أمير بقى ووريني الهانم اللي وحشتك لما تعرف انك مدمن وبعت شركتك ح تعمل فيك ايه  وكمان الشركة اللي اكيد ح تدخلك السجن أدام خسارتها اللي ح تخسرها دي ياحرام صعبان عليا والله بس الفلوس احلى وأخذت تضحك عليه وهي لاتعرف ماذا يخبئ لها القدر",
                "مضى اليومان وقام أمير بعمل ما طلبه منه خالد واليوم وبعد ظهور نتيجة المناقصة كان يقف أمير على باب شقته وفتح الباب ودخل يتصنت عليها وهي تتحدث مع احد على الهاتف وهي ترتجف وتتحدث",
                "- والله انا صورت الورق زي ما كان في شنطته وانت شفت والله ماضحكتش عليك اصبر بس عليا يا حسان وقبل ان تكمل وجدت أمير يقف أمامها بجبروت فأرتبكت بشدة واغلقت الهاتف ونظرت له وهي تعود للخلف وتحاول التماسك",
                "- أمير جيت امتى حبيبي ضحك أمير على كلمة حبيبي",
                "- جيت وانتي بتقولي له انا صورت الورق اللي في شنطتة بقى انا ياخاينة يا زبالة تعملي فيا كده كنتي عايزة تبيعيني بعد كل اللي عملته علشانك فعلا حية غدارة انا مش قادر أصدق ضحيت بملاك وولادي علشان واحدة حقيرة زيك ياترى بقى لما فهمتيني ان حصل بينا حاجة وانا مش في وعي وفهمتيني اني اول راجل في حياتك كان فعلا ده حصل ارتبكت و تمسكت بيريهان بيد أمير",
                "- أمير ارجوك انقذني وبعدها اعمل اللي عايزه فيا ضحك أمير بقوة وهو ينظر لها ودفع يدها عن يده",
                "- ردي علي سؤالي يا بيريهان انطقي",
                "- أمير ارجوك ليه بتفتكر حاجة حصلت من فترة خلينا في دلوقتي",
                "- يبقى زي ماتوقعت انتي لا كنتي بنت ولا نيلة روحي ياشيخه ربنا ينتقم منك دنيا وأخره خربت بيتي بسببك بس خلاص بقى كل حاجة خلصت انتي انتهيتي من حياتي صرخت بيريهان وهي تتمسك بأمير",
                "- لا يا أمير اوع تسيبني حسان مش ح يسيبني ضحك أمير",
                "- وانا مالي روحي يا شاطرة رجعي له الشيك اللي اخدتيه ظلت بيريهان تضرب على ساقها",
                "- مابقاش ينفع يا أمير مابقاش ينفع انا صرفت الشيك واتصرفت في الفلوس نظر لها أمير بذهول",
                "- اتصرفتي في ربع مليون درهم ياجبروتك ياشيخة عملتي ايه في الفلوس",
                "- كنت مديونة لناس وسددتهم ضحك أمير حتى كادت عيناه تدمع ونظر لها",
                "- اتصرفي استلفيهم انا مالي تخصيني في ايه انتي",
                "- انا مراتك يا أمير هز أمير رأسه يمين ويسار وهو يضحك",
                "- خلاص يا شطورة انا طلقتك من امبارح انا بس جي اخد حاجتي",
                "صرخت بيريهان بقوة وهي تحاول التهجم على أمير فدفعها أمير ودخل غرفته ليحضر متعلقاته وجاء ليخرج فوجد باب البيت يكسر ويدخل منه بعض الرجال ومعهم حسان وهو ينظر لبيريهان شذرا",
                "- بقي انتي تضحكي على حسان يازبالة عارفة انا مش مهم عندي الفلوس ولا مهم المناقصة عادي في داهية  بس مش انتي اللي تضحكي عليا انا ياشاطرة",
                "وقف أمير يضحك بقوة فنظر له حسان وتحدث أمير",
                "- اتفضل يا شيخ اهي عندك خدها ولا تلزمني انا ماليش، في الخونة ضحك حسان بقوة ونظر لها",
                "- حتى جوزك رماكي تعالي بقى ياحلوة وانا ح اخليك تندمي انك تفكري تضحكي على حسان المهدي نظر له أمير",
                "- مش مراتي ياشيخ انا طلقتها صرخت بيريهان وهي تحاول أن تتمسك بأمير",
                "- أمير علشان خاطري ساعدني وحياة حبنا انقذني وح اعيش معاك خدامة",
                "- اسف يامدام بيري حب ايه اللي بتكلمي عنه اللي بيحب مابيخونش مابيغدرش شيخ حسان حسابك مع الهانم عن اذنكم وتركهم وهو يستمع لصرخات بيريهان وحسان يسحبها خلفه وذهب الي خالد وقدم طلب الاجازة وغادر الي القاهرة في محاولة لإصلاح ما أتلفه مع زوجته وأولاده",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "في الصباح الباكر ذهب بهاء ودنيا الي العمل وقام كل واحد منهم بالذهاب بسيارته حتى تستطيع دنيا العودة وقتما تريد وكانت دنيا قد ذهبت مع بهاء ورحيق من قبل تكثر من مره فكان الكل يعرفها بالفعل وسعدوا جدا بانضمامها للعمل معهم وجلس بهاء ومعه دنيا مع اصطاف المهندسين يتناقشون في خطة العمل وكيف سينجحوا في إدارة الثلاث مشاريع الموكله إليهم واستطاعت دنيا اقتراح العديد من النقاط التي تساعد في ذلك فكان بهاء ينظر لها وهو يبتسم حتى انتهوا وذهب الكل الي مكان عمله وظلت دنيا مع بهاء في مكتبه واخذوا يتحدثون قليلاً في العمل وبعد قليل وقفت دنيا سريعاً فانتفض بهاء من مكانه",
                "- في أيه يادنيا",
                "- مش عارفة انا مروحه",
                "- يابنتي مالك ماكنتي كويسة",
                "- معرفش معرفش انا عايزة اروح حاسة ان في حاجة في الاولاد",
                "- حاجة ايه يادنيا اهدي يابنتي ما ماما هناء و يمني هناك وممكن كمان ماما رضا تبقى هناك",
                "- لا لا انا مروحه",
                "وأخذت مفاتيح سيارتها وتركت حقيبتها واللاب الخاص بها وجرت للخارج فشعر بهاء بالقلق ونظر فوجد اشياؤها فأخذها وانصرف خلفها ولكنه لم يلحقها فقد طارت بالسيارة للمنزل وبعد قليل وصل خلفها فلم يجد سيارتها  فدخل الحديقة ووجد الكل في حالة ارتباك هناء ورضا فالتفت حوله",
                "- فين دنيا وباهر ياجماعه فنظرت له رضا وعيونها تتساقط منها الدموع ففزع بهاء واقترب منها وهو يشعر بالقلق في ايه يا امي فلم تستطع رضا الرد فنظرت له هناء",
                "- بهاء يابني اهدي باهر أصله كان طالع يجيب حاجة من شقتكم وهو نازل السلم وقع وقعد يصرخ جرينا عليه لقينا وشه بيجيب دم وايده بيصرخ منها بس قبل ما نعمل حاجة لقينا دنيا داخله زي المجنونة وبتصرخ ولادي فين واول ماشافت باهر كده سحبته جري في حضنها ورمت المفاتيح في ايد يمني وطلعوا جري على المستشفى",
                "شعر بهاء بقلبه يؤلمه بقوه فأمسك هاتفه وقام بالاتصال بـ يمني فدنيا تركت حقيبتها معه وردت يمني",
                "- ايوة يا بهاء",
                "- انتم فين يا يمني",
                "- في المستشفى يا بهاء انا مش عارفة اسمها هي بعد البيت بشارعين",
                "- انا في الطريق يا يمني",
                "وخرج بهاء سريعاً وهو ينظر لهم",
                "- اهدوا ان شاء الله خير خدوا بالكم من الأولاد لحد يطلع",
                "صرخت هناء وهي تحتضن رضا",
                "- طمنا يابني بالله عليك",
                "- حاضر يا أمي",
                "ذهب بهاء سريعا للمشفى ودخل يجري فلمح يمني تقف امام غرفة فذهب لها سريعاً",
                "- فين باهر ودنيا يا يمني التفتت له يمني وهي تبكي واشارت له على غرفة",
                "- في الأوضة دي يا بهاء  دخل بهاء سريعاً",
                "وجد باهر في أحضان دنيا وهو يبكي وهي تبكي معه وتحتضنه بقوة وهم يقومون بتجبير يده بعد أن قاموا بتعقيم رأسه ووضعوا بلاستر على الجرح ونظرت دنيا له وعيناها كأنها ترجوه الاقتراب منها حتى تشعر بالأمان وهو لم يشعر سوي بقدمه تتحرك ليقترب منهم وينحني محتضن دنيا وباهر ونظر للطبيب",
                "- خير يا دكتور انا باباه",
                "- الحمدلله ان مامته اتصرفت صح ومحركتش ايده خالص والا كان ممكن تنضر بقوه جرح رأسه مافيش منه قلق خالص مجرد جرح طهرناه وحطينا له بلاستر اما ايده فالحمدلله ان تصرف مامته كان صح فـ يادوب بنعمله جبيرة بس علشان مايحركهاش والحمدلله انها في الشمال النهاردة بس ح يكون في شوية ألم  بس ح ياخد يومين على مايتعود عليها  حضرتك بس خلي المدام تهدي لاني واثق انه بيعيط على عياطها هو دلوقتي مش حاسس بحاجة لأنها صممت نحط له بنج علشان مايتألمش",
                "فنظر بهاء لدنيا وقبل رأسها بحنان",
                "- اهدي يا دنيا مش كده الحمدلله هو كويس",
                "- صعبان عليا قوي بتوجعه يا بهاء",
                "- لا يا دودو مش بتوجعه ونظر بهاء لابنه بتوجعك يا بيبو نظر باهر لوالده",
                "- لا بابا",
                "- طيب بتعيط ليه حبيبي",
                "- دودو عيط بابا نظرت له دنيا وهي تمسح دموعها بيدها كطفلة صغيرة وابتسمت له",
                "- لا يا روح دودو انا مش بعيط اهو انت كويس",
                "- اه دودو",
                "نظر بهاء للطبيب وهو ينهض من على ساقه",
                "- طيب المطلوب ايه دلوقتي يادكتور",
                "- ولا اي حاجة دي روشتة بالأدوية واسم حقن لو اتألم نديله منها سم واحد بس وطبعا بلاش يحرك ايده خالص وعلشان كده ح نعلقها له من اول مايصحي لغاية ماينام علشان يبقى مجبر مايحركهاش واشوفه بعد ٣ اسابيع",
                "- متشكر قوي يادكتور عن اذن حضرتك يالا يادنيا تعال ياباهر اشيلك انا",
                "- لا بابا دودو فنظرت دنيا لبهاء",
                "- سيبه يابهاء ان ح اشيله",
                "- خايف تقعي",
                "- لا ماتخافش انا كويسة",
                "خرج بهاء ودنيا وهي تحمل باهر فوجدوا يمني تنتظرهم بالخارج فنظر بهاء لها",
                "- تعالي معانا يايمني وسيبي العربية ح ابقى اجي اخدها مع بابا حسين وانصرف الثلاثة يعودون الي المنزل"
            ]
        },
        {
            "name": "الفصل السادس عشر 🌹",
            "content": [
                "وصل أمير الي مطار القاهرة واتجه فورا الي منزل حماه وظل يطرق الباب فلم يجد إجابة فأخذ يفكر ماذا يفعل والي ابن ذهبت يمني وأولاده وتفتق ذهنه عن الاتجاة الي عمل حماه وبالفعل ذهب فورا الي مكتب حسين وهو كان مكتب صغير للاستيراد والتصدير وفشل حسين فيه فقرر تحويله الي مكتب صغير للمقاولات وبدء في النجاح فيه مؤخرا وصل أمير الي مكتب حسين وطلب مقابلته فسمح له بالدخول ونظر له نظره احرقته فنكس أمير رأسه للأسفل فهو يعتبر حسين ابوه فهو من تولي تربيته والاعتناء به بعد وفاة اهله وهو الخامسة عشر فتحدث حسين له",
                "- ارفع راسك وبص لي وقولي عملت كده ليه في بنتي يا أمير هي دي حب عمرك",
                "رفع أمير رأسه وكان وجهه غارق بالدموع فأستغفر حسين بصوت مخنوق واقترب منه فأرتمي أمير في احضانه وهو يبكي",
                "- حقك عليا يا بابا سامحني ارجوك غلطة بشعة عارف لكن ضحكت عليا والله",
                "- انت مش صغير يا أمير علشان واحدة تضحك عليك اقعد واحكي لي كل حاجة من الأول للأخر علشان اشوف تستاهل اسامحك ولا",
                "- لا ابوس ايدك يابابا بلاش ولا دي",
                "- خلاص اقعد واحكي وانا ح اسمع",
                "جلس أمير وبدء في قص كل ما حدث معه من اغراء بيريهان له وتصنعها انها قد ضاعت بسببه فقرر ان يصلح خطاءه يتزوجها لفترة ثم يطلقها ولكنها استطاعت باسلوبها الملتوي ان تغرقه معها الي الحضيض حتى اكتشف حقارتها ووضاعتها وطلقها نظر له حسين",
                "- يعني انت بس لما اكتشفت انها خانتك طلقتها وجي ترجع بنتي",
                "- لا يابابا انا من قبل ده من اول ما يمني مشيت يمكن اول اسبوع او اتنين سحبتني لحياة اول مرة اشوفها شيطاني غلبني لغاية ما فوقت لقيت اني ضحيت بملاك علشان واحدة ماتستهلش وكنت ح اخسر شغلي حاولت مع يمني  حاولت اكلمها كتير كانت بتخلي الاولاد بس يرودوا عليا وهي رفضت حاولت اعتذر لها كتير رفضت تسمعني عارف ان غلطي فادح بس ربنا غفور رحيم ساعدني يا بابا ارجوك اوع تسبني انا من غير يمني ضايع وفجاءة ارتعش جسد أمير وقارب على الاغماء وهمس بابا الدواء في الشنطة دي",
                "جري حسين واحضر الدواء واعطاه له وبعد قليل هدء أمير وعاد للتنفس من جديد فنظر له حسين بقلق",
                "- في أيه انت تعبان ابتسم أمير بسخرية",
                "- لا يابابا الهانم كانت بتحط لي مخدرات علشان يظهر اني مدمن وخمورجي والبس المصيبة وتهرب هي",
                "- دي شيطان رجيم الحمدلله ربنا خلصك منها بس ايه اللي بيحصل ده",
                "- جسمي يابابا محتاج المخدر والدكتور في المستشفى كان عايز يحجزني علشان يقدروا يسحبوا المخدر من جسمي بس انا رفضت كان لازم ارجع علشان يمني والاولاد",
                "- والله يابني ما عارف اقولك ايه عموما ان شاء الله خير يمني لسه بتحبك يا أمير",
                "- وانا بعشقها وبموت فيها يابابا غلطة ومستعد تعاقبني باي طريقة بس كفاية حرمان بقى",
                "- طيب انت ح تقعد فين دلوقتي",
                "- ح انزل في أقرب فندق لكم انا روحت البيت مالقيتش حد نظر له حسين بألم",
                "- الموضوع كبير قوي يا أمير بس ح احكي لك",
                "قص حسين كل ماحدث منذ ترك دنيا البيت لزواج ياسر عليها وطلاق حسين من الهام وزواجه من هناء ووفاة رحيق وزواج دنيا من بهاء كان أمير يستمع له وكأنه فمن كوكب آخر وعندما انتهى حسين نظر له أمير",
                "- هو اللي حضرتك حكيته ده بجد ولا فيلم هندي ابتسم حسين بحزن",
                "- لا يا أمير جد مش فيلم",
                "- يانهار ازرق كل ده يطلع من حماتي وياسر معقول ده احنا كنا بنحلف بحب ياسر لدنيا يعمل فيها كده",
                "- اهو دلوقتي بيتعذب عذاب الدنيا بس هو اللي عمل في نفسه كده نقول ايه",
                "- طيب خلاص ح اشوف أقرب فندق لكم وانزل فيه",
                "اخذ حسين يفكر وهو في صمت تام ثم ابتسم بخبث ونظر لأمير",
                "- بص ياواد انت علشان انا بحبك ورغم اللي عملته في بنتي وقهرتها لا وببجاحتك بتهددها ياغبي انك مش ح تبعت لها فلوس وانا كنت ح كل ببنتي ياغبي وضربه في صدره فأبتسم أمير وهو يمسك يد حسين ويقبلها",
                "- كنت بهددها يابابا علشان عارف ان يمني نفسها عزيزة قوي وح تكسف تطلب من حضرتك حاجة لكن والله العظيم لو شافت الفيزا بتاعتها ح تلاقي مصروفها ومصروف البيت والأولاد محطوطين فيها وبزيادة علشان تبقى مش محتاجة اي حاجة هي والأولاد وهما هنا",
                "- ماشي يا متخلف اتهبب اسكت وماسمعش حسك فوضع أمير يده على فمه🤐🤐🤐 دليل الصمت",
                "قام حسين بالاتصال بهناء وقص عليها كل شئ واخذوا يتناقشون حتى اقترحت هناء عليه أن يحضر أمير الي المنزل ويقيم في الشقة التي تبيت بها يمني والأولاد ويمني تبيت معهم في الأعلى وهو عليه أن يفعل المستحيل لتسامحه فضحك حسين وقال لها يمني عنيدة وح ترفض فضحكت هناء بقوة وقالت له",
                "- مش على هنونتك يا حسونتي ولا على البت دنيا",
                "ضحك حسين بقوة وهو يهمس لها بصوت منخفض",
                "- وحشتي حسونتك قوي ياهنونتي",
                "وضحك على خجلها الذي ظهر في صوتها المرتجف وهي تهمس باسمه وبعدها أغلق الهاتف وهو ينظر لأمير الذي كان في ملكوت اخر وهو ينظر لصورة يمني وأولاده التي يضعها حسين علي المكتب وانتفض عندما صرخ حسين منادياَ عليه",
                "- خضتني يابابا",
                "- لما انت عينك طايرة عليها كده عملت عملتك الهباب دي ليه فنكس أمير رأسه فأكمل حسين خلاص يازفت ربنا يسهل ونعرف نصالحكم بص ياسيدي وقص عليه اتفاقه مع هناء فأحتضنه أمير بقوة",
                "- ربنا مايحرمني منك يابابا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "جلست هناء تفكر ماذا تقول ليمني واقتربت منها دنيا",
                "- سرحانة في ايه ياشقية في المز بتاعك اكيد نظرت لها هناء وضحكت بقوة",
                "- لا ياختي سرحانة في المصيبة اللي ح اعملها انا وابوكي",
                "- يالهوي مصيبة أيه يا ماما",
                "- ح احكي لك تعالي اقعدي بس شوفي البت يمني فين بدل ماتيجي تكبس علينا ونروح في داهية أصل المصيبة ح تتعمل فيها 🤣🤣🤣🤣🤣🤣",
                "- يالهووووووووووي ياماما ناويين على ايه قولي قولي يمني فوق عندي بتعمل كيكة بالعسل قال نفسها هفتها عليها وانا عارفة بتعملها علشان الغبي أمير كان بيحبها منها قوي",
                "ضحكت هناء بقوة وشدت دينا تجلسها بجوارها",
                "- حلو قوي ماهو أمير جي على هنا وقفت دنيا ونظرت لهناء وهي تغلق عيناها وتفتحهم",
                "- أمير مين",
                "- أمير جوزها يابت",
                "- جوز مين",
                "- دنيا انتي اتهبلتي ولا ايه أمير جوز يمني",
                "- ياختاااااااااااااااااي يمنى مين",
                "- لا ده انا ح اقوم اضربك بالشبشب",
                "- هناء ياحبيبتي اهدي كده ياختي واعقلي واركزي وفهميني بالراحة الله يرضي عنك",
                "- بت يامجنونة انتي",
                "وهنا كان قد وصل بهاء واقترب منهم",
                "- مين المجنونة دي يا هنوءة",
                "- مراتك ياخويا الهبلة اللي واقفة ادامك دي بقولها أمير جي مع حسين دلوقتي جالها تخلف نظر بهاء لها بذهول",
                "- أمير مين",
                "هنا لم تستطع هناء الصمود فوقفت وامسكتهم الاثنين من مقدمة ملابسهم",
                "- بقولك ايه ياض انت وهي انتم عايزين تجيبوا اجلي جرالك ايه هي الهبلة دي بهتت عليك",
                "- يا ست الحاجة اهدي بس كده انتي بتكلمي جد أمير جوز يمني جي دلوقتي",
                "- الحمدلله فهم اه ياخويا هنا صرخت دنيا وهي تدور حول نفسها",
                "- يالهووووووووووي يالهووووووووووي يالهووووووووووي يمني ح تولع فينا ياختاااااااااااااااااي الحق اخد ولادي واهرب بصي ياست هناء ياعسل انتي انا رايحه مع الاولاد عند ماما رضا سلام بقى وتحركت ليمسكها بهاء من الخلف وكأنه يقبض على حرامي وهو يضحك بشدة عليها",
                "- دنيا مالك يابنتي بس",
                "- سبني بس يا بهاء انت مش فاهم عليا النعمه لو يمني شافت أمير دلوقت لتحط رأسه في الفرن مع الكيكة ياختاااااااااااااااااي اوع ياخويا انا ماليش غير العيال الحقهم بدل ما تلبس حاجة في وشهم ياحزني قال أمير جي قال يالا على البركة جي لقضاه",
                "كان بهاء لا يستطيع التحدث من كثرة الضحك وهو يمسك دنيا كالحرامي وعندما عافرت معه وقع معها فوقعت وهو فوقها وفجاءة صمتوا وتعلقت عيونهم ببعض وانفاسه تعلوا حتى انتبهت دنيا على وجود حسين وأمير فهمست له",
                "- بهاء قوم بابا حسين وأمير وصلوا فهمس لها وهو على نفس وضعه",
                "- بابا حسين وأمير مين",
                "فصرخت هناء بجوارهم فانتبه ونهض فورا وهو يشعر بالتخبط والارتباك ووقف وانتبه لحسين يضحك",
                "- يابني قوم مراتك هو انت وقعتها وقمت وسيبتها فأنحتي بهاء وامسك يدها وسحبها لتقف وهي تشعر بالخجل الشديد فحاول حسين رفع الحرج عنهم فاشار على أمير",
                "- بهاء أمير جوز يمني فاكره أمير ده المهندس بهاء جوز دنيا رد أمير",
                "- اهلا وسهلا ياباشمهندس",
                "- اهلا يا أمير بهاء بس من غير مهندس دي حمدلله على السلامة",
                "- الله يسلمك والتفت الي دنيا ازيك يادنيا عاملة ايه",
                "- اهلا يا أمير حمدلله على السلامه انا زعلانة منك فوق ماتتخيل",
                "- عارف يادنيا عارف وح أصلح كل ده صدقيني وهنا صرخت دنيا",
                "- يالهوي يمني ماتعرفش حاجة وزمانها قربت تخلص رد أمير سريعاً",
                "- كيكة العسل صح شامم ريحتها من اول مادخلت",
                "اتجه حسين وهو يحدثهم الي الداخل",
                "- خليكم هنا كلكم انا طالع لـ يمني فتحدثت دنيا سريعاً",
                "- كنت خليك يابابا وطلع البيه علشان يمني تحط رأسه في الفرن جنب الكيكة",
                "فهمس أمير بحب",
                "- لو ده ح يخليها تسامحني اعمل اللي هي عايزاه التفتت له دنيا ووقفت أمامه بغضب وانفعال وصرخت به",
                "- ولما انت بتتهبب تحبها كده جرحتها ليه وجعتها وهنتها ليه ايه المفروض تجرح وتهين و تعيش حياتك ولما تتعب ولا تزهق ولا تكتشف حقيقة الزفت اللي وقعت فيه تيجي تعتذر وخلاص كده الموضوع خلص ايه انتم بني ادمين واحنا ايه عارف انا لو جت سألتني ح اقولها ترميك وراء ضهرها علشان انت ماتستهلش ضفرها",
                "كان الكل يقف بذهول وهم يشعرون ان دنيا تكاد تنهار ولم يستطع احد التحرك سوا هناء التي اقتربت منها وقامت بصفعها على وجهها ونظرت لها بغضب",
                "- دي تربيتي انا واحلام ربيناكي على كده صوتك عالي وبتزعقي وانا وابوكي وجوزك واقفين ايه خلاص كبرتي",
                "كانت دنيا تضع يدها على وجهها وتنظر لهناء ودموعها تتساقط فلم يستطع بهاء سوي احتضانها بقوه ودفن وجهها في صدره وهو يربت على شعرها بحنان حتى شعر بدموعها تغرق القميص الذي يرتديه اقترب أمير من مكانهم وهمس بحزن وصوته يتهدج من دموعه",
                "- كل كلمة قلتيها صح يادنيا بس الحب والعشرة اللي بينا تسمح انها تديني فرصة تانيه اثبت لها حبي واثبت لها اني غبي وحمار دنيا انتي اكتر واحده عارفة الحب اللي بيني وبين يمني غلط انا عارف وغلطي مش سهل ومستعد استحمل اي حاجة ح تعملها فيا بس ترجع لي ح تساعديني يادنيا ولا ح تتخلى عن اخوكي بعد ماغلط",
                "كانت دنيا تستمع له وهي لازالت في أحضان بهاء فهزت رأسها بالموافقة وهمست لبهاء",
                "- عايزة امشي",
                "نظر لهم بهاء وابتسم",
                "- بابا اطلع حضرتك شوف ح تعمل ايه مع يمني وانت يا أمير مانتاش غريب اقعد مع ماما هناء انا بس ح اخد دنيا تغسل وشها كانت هناء في حالة من الصمت ودموعها تتساقط بغزارة فنظر لها بهاء وأرسل لها قبله في الهواء وهمس اهدي وتحرك بدنيا للحديقة الخلفية وفور ان شعرت دنيا بابتعادها عنهم انهارت في البكاء بقوة فأجلسها بهاء وجلس بجوارها فقط يربت على يدها حتى أخرجت كل مابها واغمضت عيناها وصمتت قليلاً وبعد مرور ما يقرب من نصف ساعة وقفت امام بهاء وجلست على قدميها أمامه وهي تضع وجهها أرضاً",
                "- انا اسفة يابهاء حقك عليا سامحني نظر لها بهاء",
                "- بتعتذري ليه هو انتي غلطي فبداءت دموعها تتساقط مره اخرى وهمست",
                "- ايوة غلط يابهاء غلط اني اتكلمت بالاسلوب ده غلط اني انفعلت على أمير بالشكل ده والأهم اني غلط اني اتكلمت بالطريقة دي ادامك وأدام ماما وبابا سامحني ارجوك",
                "- عارفة يادنيا لولا اني عارفك وعارف دماغك كانت دماغي راحت لحاجات تانية خالص",
                "- لا يابهاء ارجوك اوع تفهمني غلط",
                "- عارف يادنيا صدقيني عارف انتي موجوعة من اللي حصل ليمني وموجوعة من اللي حصل فيكي صدقيني الوضع مختلف أمير ندمان بشكل رهيب وهو بيرد عليكي وبيقولك لو طلبت ده ح اعمله هو فعلا ح يعمله",
                "- عارفة يا بهاء وعارفة هو بيحبها قد ايه بس وجعها قوي",
                "- معلش ح يتصافوا ويتصالحوا واحنا لازم نساعدهم فاهمة يادنيا",
                "- حاضر انا على فكرة ماكنتش ح اقولها كده انا بس كنت متغاظة منه وخبط فيه",
                "- طيب تعالي نطلع ماما هناء منهارة لأنها مدت ايدها عليكي",
                "- اول مره تعملها بس انا عذراها لو ماكنتش عملت كده كنت ح ابقى اسوء بس الاول خلاص مش زعلان مني",
                "- يعني يهمك زعلي",
                "- طبعا يابهاء طول عمري يهمني ومحبش تبقى زعلان مني",
                "- وانا مش زعلان ياستي يالا نطلع لهم",
                "خرج الاثنان فوجدوا أمير يجلس على الأرض ويضع رأسه على ساق هناء وهي تقرء على رأسه بعض آيات الذكر الحكيم فاقتربت منهم دنيا واحتضنت هناء من الخلف وقبلت رأسها",
                "- اسفة ماما متزعليش مني فأحتضنتها هناء بقوة",
                "- ازعل انتي اللي متزعليش مني ياقلب امك",
                "- مقدرش ازعل منك ابدا ياماما وانت يا اخ أمير ده مكاني بس يالا ح اسيبك علشان شكلك تعبان واقتربت منه انت مالك يا أمير فيك ايه ياخويا فأبتسم أمير على تحولها",
                "- اخوكي اتلعب بيه قوي يا دنيا بس بعدين بعدين احكي لكم كل حاجة",
                "- حقك عليا يا أمير انا اسفة على انفعالي كده",
                "- ولا يهمك يادنيا انا عارف انك زعلانه عليها بس اوعدكم اعمل كل طاقتي علشان تصالحني اعتدلت دنيا ونظرت لهم وهي ترفع أكمام الترنج التي ترتديه وابتسمت بشر",
                "- اسيبكم بقى واروح اغسل دماغ الست اللي فوق دي محدش ح يعرف يفوقها غيري بعون الله دعواتكم علشان متحوطنيش انا في الفرن بدل الأخ ده وضحكت وانصرفت من أمامهم ثم التفتت تنظر لبهاء معلش يابهاء ممكن تطلع تاخد الاولاد ينزلوا يلعبوا هنا ادامكم",
                "- حاضر انا جي معاكي",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "صعدت دنيا للأعلى واخذ بهاء الاولاد جميعا ونزل بهم مره اخرى ودخلت دنيا ليمني فوجدتها تجلس في أحضان ابيها وتبكي ونظرت لأبيها فهز رأسه لها بمعنى عنيده فاقتربت دنيا منها وجلست أمامها",
                "- يمني ارفعي وشك وكلميني زي مابكلمك فرفعت يمني وجهها لدنيا",
                "- دنيا انتي اكتر حد ح يحس بيا",
                "- عارفة وعلشان كده طلعت لك محدش ح يحس بيكي زي يا يمني فنظر حسين لدنيا بقلق فأبتسمت بصي يادنيا أمير غلط وغلط جامد جدا وكلنا بنغلط واسمعيني للآخر بس اسمعيني بعقلك اكتر من قلبك",
                "يمني أمير غلط وداري غلطة عنك علشان يحافظ على مشاعرك واحاسيسك ده من حبه فيكي لما تنرفز عليكي في المطار انا واثقه انه ماقصدش كلامه هو كان بيضغط عليكي علشان ترجعي بصي يا يمني قرني بين أمير وياسر وشوفي ياسر جرح فيا قد ايه وسامحته قد ايه اسئلي بابا مره واتنين وتلاته اتجوز في شقتنا فاهمة يعني ايه رماني بالشهور ويرجع ويعتذر واسامح رماني وعاش مع مراته وبس وانا كنت هوا في حياته قالي انه سيبني على زمته شفقة وفي الاخر طلقني على يد محضر تفتكري اللي عمله ياسر ولا اللي عمله أمير",
                "- لا طبعا مافيش وجهه للمقارنة ياسر ده مايستهلش",
                "- طيب كويس أمير ندمان قوي يا يمني قوي فوق ماتتخيلي شكله يصعب عليكي جسمه بيترعش وعيونه داخله لجوه ومنهار بجد سامحي وفهمي ان دي اخر فرصة وحطي شروطك اي شروط وضمانات عايزاها بس سامحي واغفري وعيشي وسط حبيبك واولادكم الحياة مش طويلة اديكي شفتي رحيق راحت في لحظة بلاش تعندي يا يمني العند وحش حبيبتي",
                "وقفت يمني ونظرت لهم",
                "- انا موافقة على كلامك بس ليا شروط ينفذها",
                "نظرت لها دنيا",
                "- ياخوفي منك يابنت الناس الطيبين ادخلي اغسلي وشك ويالا ننزل زمان ولادك طايرين بابوهم وانا كمان ولادي وحشوني ياختي وقفوا جميعا وذهبت يمني للحمام واقتربت دنيا من ابيها وارتمت في احضانه حقك عليا يابابا انا اسفة على اللي حصل مني تحت",
                "- حبيبتي ولا يهمك بس انتي اوعي تزعلي من امك",
                "- انا ازعل من هنوءه تؤ تؤ تؤ مقدرش يا بابا دي مامتي حبيبتي بس حضرتك ماتزعلش من كلامي",
                "- انا مش زعلان حبيبتي",
                "خرجت يمني ونظرت لهم",
                "- انا جاهزة",
                "هبط الثلاثة للأسفل َكان حسين وأمل يجلسون على ساق أمير الذي يجتضنهم ويقبلهم ولكنه ما أن رأي يمني وقف وانزل اولاده على الأرض واقترب خطوات صغيرة ووقف أمام يمني وعينه تأكلها من شوقه وافتقاده لها وظل هكذا حتى شعرت يمني انه يسرق الهواء من حولها فامسكت بيد دنيا التي نظرت لهم",
                "- تعالوا نقعد سونسن ياصغنن",
                "- نعم دودو",
                "- خد امل وباهر وقعدوا اتفرجوا على الكارتون بس اوع باهر يحرك ايده",
                "- ماتخافيش دودو يالا باهر يالا امل",
                "انصرف الاولاد وجلس الكبار معا ولكن وقف أمير واتجه الي مكان يمني وجلس على ساقه ونظر لها وهو يبكي",
                "- وحشتيني وحشتيني وحشتيني قوي يايمني حقك تعملي فيا اللي انتي عايزاه انا غلط وغلطي كبير قوي عارف بس انتي قلبك كبير",
                "- قلبي الكبير انت دوست عليه",
                "- ولا عمري اقدر ادوس عليه يمني وحياة كل لحظة حلوة بينا سامحيني انا مستعد اعمل اي حاجة انتي عايزاها حتى لو موت بس اموت وتكوني سامحتيني ورجعتي لي",
                "- انت كسرتني يا أمير وكسرة جامدة",
                "- ماعاش اللي يكسرك حبيبيتي",
                "- انت عملتها دبحتني يا أمير لمست واحدة غيري",
                "- غلطة والله غلطة اعملي فيا اللي عايزاه بس بلاش تبعديني يا حبيبتي موني حبيبك بيموت",
                "- بعد الشر تموت ليه علشان بعيدة طيب ما انت بعدت",
                "- غبي وحمار سامحيني بقي",
                "- انا ح افكر بس على شرط",
                "- بلاش ح افكر دي وانا مستعد اقبل كل شروطك",
                "- انت وجعتني قوي يا أمير واني ارجع زي ماكنت معاك ده صعب",
                "- بس مش مستحيل حبيبتي قولي شروطك",
                "- مش ح ارجع هناك تاني🌺🌺🌺🌺🌺",
                "- ح تسيب شغلك ومكانك",
                "- اسيب الدنيا كلها واكون معاكي بكت يمني",
                "- ولما هو كده عملت فيا ليه كده يا أمير",
                "- غلطة وضحكت عليا وانا انسقت وراء عالم جديد مالوش غير طريق واحد النار والحمدلله اتنجدت",
                "- ح نعيش سوا لكن ماتتوقعش اني ح ارجع زي ماكنت مش ح اقدر انا مش عارفة ازاي ح تقبل لمستك ليا",
                "- مش مستعجل يا يمني كفاية تكوني جانبي كفاية اقدر اخدك بالحضن الباقي بقى ح افضل معاكي لما تقبلي وجودي معاكي زي الاول",
                "- مش ح اقدر ابعد عن هنا انا بشتغل مع دنيا وماما هناء في الحضانة ومش ح اقدر اسيبهم",
                "- وماله حبيبتي ادور على شقة قريبة من هنا ونسكن جانبهم المهم حبيبتي ونور عيوني تكون راضية",
                "رفعت يمني رأسها وشاهدت دموعه التي تتساقط على وجنته فرفعت يدها تزيلها فامسك يدها وقبلها فبكت بقوة بعد أن كانت تتماسك بشدة وهمست",
                "- ليه عملت فينا كده يا أميري ليه وجعتني كده قلبي بيوجعني قوي",
                "فأوقفها أمير واحتضنها بقوة وهو يقبل راسها ويدها",
                "- حقك علي راسي ياقلبي انا اسف اسف اسف غصب عني والله انا ح اعمل كل اللي انتي عايزاه يا مونيتي رفعت راسها ونظرت له",
                "- يااااااااااااااااااه بقى لك قد ايه ماقلتش مونيتي",
                "- اسف ومش ح ابطل اقولها",
                "- رغم الألم والوجع اللي جوايا لكن وحشتني",
                "ضمها أمير بقوة وهو يدور بها",
                "- وانتي وحشتيني قوي يا قلب اميرك",
                "صرخت دنيا بسعادة وصاحت بهم",
                "- وانا عندي اقتراح مايبعدناش عن بعض",
                "نظر لها الجميع بذهول في انتظار تكمله حديثها ولكن فجاءة وقعت دنيا أرضا مغم عليها"
            ]
        },
        {
            "name": "الفصل السابع عشر 🌹",
            "content": [
                "فور وقوع دنيا أرضا جري الكل عليها وحملها بهاء ووضعها على الأريكه الموضوعة بالحديقة وظل يربت على وجهها بخفه حتى افاقت ووجدت الكل يقف حولت الاعتدال ولكن منعها بهاء",
                "- خليكي مرتاحة يا دنيا قوليلي حاسة بأيه",
                "- ولا حاجة والله انا بس فجاءة حسيت الدنيا لفت بيا قوي يظهر بس من الضغط ماتقلقوش انا كويسة والله ونظرت فوجدت باهر ينظر لها وعيونه تترقرق بالدموع ففتحت يدها له و ابتسمت له تعال يا باهر فجري عليها وارتمي في احضانها متعلقاً برقبتها بيده السليمة ودموعه تسقط ببطء وهو يهمس في رقبتها",
                "- دودو باهر حبك قوي فأحتضنته دنيا بقوة وهي تقبله",
                "- ودودو بتحبك قوي يا بوبو انا كويسة حبيبي ماتخاقش يالا انزل روح اتفرج على الكارتون مع حسين وأمل حبيبي",
                "- ماشي دودو",
                "هبط باهر من على قدم دنيا وذهب مع حسين وأمل لمشاهدة التلفاز واعتدلت دنيا ونظرت لهم",
                "- اقعدوا بقى علشان اقولكم كنت ح اقول ايه فنظر لها حسين واقترب مقبلاً رأسها",
                "- دنيا حبيبتي المهم طمنيني عليكي الأول",
                "- ماتقلقش يابابا انا زي الفل المهم اقعدوا بقى",
                "جلسوا جميعا وقبل ان تتحدث دنيا هاجمت أمير إحدى نوبات انسحاب المخدر فوقع أرضا و ظل جسده يرتعش فجري عليه حسين واحتضنه بقوه وصرخ ببهاء",
                "- هات الدواء اللي في الشنطة دي بسرعة يا بهاء",
                "وبالفعل احضر بهاء الدواء واعطاه لحسين الذي وضعه في فم أمير وظل يمسد على رأسه وهو يقرء له بعض آيات من الذكر الحكيم وكانت دنيا تضع يدها على فمها من هول المنظر اما يمني فانهارت بجواره تبكي وهي تراه ينتفض كالمريض بالصرع وحاول أمير التماسك وحرك رأسه جهتها وهمس بصوت ضعيف وهو يرفع يده بوهن ليمسح دموعها",
                "- ماتعيطيش انا مستهلش دموعك دي حبيبتي ده ذنبك يا مونيتي",
                "- ماتقولش كده ح تبقى كويس يا أمير ح تبقى كويس وربنا ح ينتقم من اللي عملت فينا كده",
                "- ان شاء الله حبيبتي",
                "بعد مرور اقل من ساعة استعاد أمير توازنه قليلاً ونظر لهم",
                "- اسف على كل ده سامحوني",
                "فأقتربت منه هناء ووضعت يدها على رأسه",
                "- ماتقولش كده حبيبي ان شاء الله تبقى زي الفل وحياتكم ترجع احسن من الاول المهم انت تماسك واوع تضعف فاهم",
                "- ماتخافيش يا امي تسمحي اقولك امي فأحتضنته هناء تقبل راسه",
                "- انا امك غصب عنك ياواد ثم رفعت نظرها ونظرت لهم ورفعت حاجبها وصاحت بهم يالهوي يعني انا ابقى ام الاربع شحوطة دول لا كده عيب والله الراجل يطفش ويقولي عجزتي ويدور على عروسة تانية وانا لسه عروسة جديدة",
                "ضحك الجميع حتى كادوا يبكون واقترب منها حسين واوقفها أمامه ونظر لها وهو يبتسم لها بحب",
                "- اوعي تقولي كده حتى لو كنتي ام لعشرة زي دول انتي في نظري أجمل وارق واحن هنونة في الدنيا ده انتي رجعتيني للدنيا تاني يا هنونتي",
                "ابتسم الكل وعادوا للجلوس مره اخرى وجلست يمني بجوار أمير وهي تمسك بيده بحنان وجلس بهاء بجوار دنيا وكذلك حسين بجوار هناء ونظرت لهم دنيا بحب",
                "- بصوا بقي دلوقتي يمني كانت قاعدة في شقة نانا تحت ومعظم الوقت بتبقى معانا فوق الشقة دي كلكم عارفين انها مش مستخدمة مافيش غير الجزء الصغير اللي فصلناه عنها علشان يبقى تبع الحضانة بتاعتنا وضبوها ولو مش عاجبكم الفرش اللي فيها هاتوا غيره وخلوكم معانا هنا كده تبقى كلنا مع بعض وممكن كمان مع الوقت نبني دور فوق البيت لسه له يبني دورين كمان خلونا متجمعين سوا بلاش نفترق ممكن عايزة احس ان ليا اهل كتير اب وام واخوات ابقى خالة اوعمه بلاش تحرموني ده وكمان ولادي يبقى معاهم ولاد اخواتي يلعبوا معاهم ويكبروا سوا",
                "نظر الكل لها وهم في حالة صمت ثم قامت يمني وارتمت في أحضان دنيا تبكي",
                "- انتي كده ازاي نفسي افهم ازاي عندك قدرة اصلا تتعايشي معانا بعد اللي حصل معاكي احتضنتها دنيا وقبلتها",
                "- يمني انتي وبابا مالكوش دعوة باللي حصل وبعدين بابا كان في ضهري طول الوقت واديكي شفتي عمل ايه علشان خاطري وانتي كمان طول عمرك اختي وقلبك عليا يبقى انتم مالكم بقى نظرت لها يمني",
                "- طيب يا دنيا متزعليش مني ونظرت لبهاء بس بهاء ممكن يضايق",
                "نظر لها باستغراب ورفع حاجبة ينظر لها",
                "- وبهاء ح يضايق ليه يا ست يمني قاعدة بتاكلي وبتمسحي في هدومي ضحكوا جميعا ونظرت له يمني",
                "- يابهاء خلينا نتكلم بالعقل وبالراحة دلوقتي انا وبابا على طلب دنيا ح نعيش هنا طيب مش ممكن يجي وقت وياسر يحب يجي يشوف بابا او يشوفني",
                "وجمت دنيا فهي لم تفكر في ياسر نهائي وكذلك وضع حسين وجهه أرضاً فتنهد بهاء بهدوء ونظر لهم",
                "- يمني احنا كبار وعاقلين وفاهمين كويس الوضع دنيا مراتي وأم ولادي وياسر طليقها واللي حصل بينهم يخلي دنيا تكره ياسر كرهه العمى لكن لما سألتها بتكرهيه ردت رد رائع قالت لي لو كرهته يبقى لسه في مشاعر ناحيته الكرهه والحب مشاعر لكن هو بالنسبة لي بقى مش موجود بقى هوا وبعدين انا واثق في مراتي كويس قوي هو عايز يجي لكم اهلا وسهلا بيه في شقتك او شقة بابا صح كلامي يا دنيا",
                "ابتسمت دنيا وهي تنظر له نظرة عرفان ورضا بكلامه",
                "- طبعا يابهاء كلامك صح مليون في الميه خلاص كده اتفقنا على كل حاجة بس انت يا أمير ح تعمل ايه في شغلك",
                "- ولا حاجة اسبوع بس اقعد اعوض شوية من افتقادي ليمني والأولاد وبعدها ح اسافر وح أبلغ خالد رئيسي اني راجع انهي كله واخلص كل حاجة وارجع على طول بس يمني عايزك تيجي معايا ممكن",
                "- مافيش داعي يا أمير روح انت وخلص كل حاجة وارجع حرام نتشحطط كلنا علشان كام يوم وتكلفة مالهاش داعي",
                "- طيب خلاص انا ح اكلم خالد واعمله توكيل هنا وابعته له هو يخلص كل حاجة واسافر بس يوم امضي على نهاية العمل واستلم مستحقاتي وارجع انا مش ح اقدر ابعد عنك تاني ولا يوم واحد",
                "فجاءة وجدت دنيا باهر يأتي لها",
                "- دودو انا جعان قوي وكمان حسين وأمل بس مش قالوا",
                "- حالا ياقلب دودو احنا اتاخرنا قوي في الغداء في اليوم الغريب ده ونظرت لبهاء يالهوي بهاء مروحتش الشغل",
                "ضحك بهاء ونظر لها",
                "- ولا يهمك ياستي لو كان في حاجة كانوا كلموني يالا تعالوا نطلع علشان نتغدى كلنا سوا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس الهام مع رانيا وهم لا يعرفون ماذا يفعلون مع ياسر الذي أصبح يتجنبهم تماما ولا يجلس معهم ولا حتى يأكل معهم ونظرت رانيا لالهام",
                "- وبعدين ح نعمل ايه ح نفضل كده ياسر محرج على اي واحدة فينا تقرب منه انا تعبت يا طنط",
                "- كله من الزفتة اللي اسمها دنيا تقولي عامله له سحر حاجة تقرف",
                "- بيحبها يا طنط بيحبها انا كنت بحس ساعات وهو معايا كأنه سرحان فيها انا زهقت من العيشة دي كنت فاكرة انه ح يحبني زي ما كان بيحبها انا اتجوزته علشان حبه لها كنت عايزة اعيش الحب ده بس للاسف كله ضاع",
                "- اتلهي ياهبلة بكرة لما تخلفي ابنه او بنته ينسوه الدنيا ومافيها ويبقى انتم وبس",
                "- ياريت اللي بتقوليه ده يطلع صح",
                "- ان شاء الله",
                "- طيب يا طنط انا تعبانة وح ادخل انام",
                "تركتها رانيا ودخلت غرفتها بعيدا عن غرفة ياسر وظلت الهام تنظر لها وهي تحرك شفتيها بتأفف",
                "- ياختي بلا نيلة اتجوزنا وخلفنا وكنا زي القرود مش دي اللي من ساعة ما حملت تعبانة تعبانة ونايمة وحاجة تقرف عقبال ما تولد ح تكون طلعت عينا حكم",
                "يجلس ياسر في عمله فهو يخرج كل ما بداخله في عمله فقط ويظل به حتى يستهلك اكثر الوقت ويعود فقط منها للبيت حتى ينام ويقوم بالاتصال بأبيه واخته للاطمئنان عليهم والسؤال عنهم ولا يجرؤ ان يسئل عن دنيا رغم شوقه ولهفته لمعرفة أخبارها",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلسون جميعا يتناولون الشاي والقهوة وباهر يجلس في أحضان دنيا وهي تمسد على شعره وتقبل يده المصابة كل قليل وكان بهاء ينظر لها وهو مبتسم لرؤيته لها كيف تعامل باهر ورحيق وفجاءة استمعت لأمير ينادي عليها",
                "- دنيا كنت عايز استأذنك في حاجة فنظرت له دنيا",
                "- خير يا أمير في ايه",
                "- كنت عايز اروح اقابل اخو يمني فأستغربت دنيا ونظرت له",
                "- طيب انا مالي يا أمير تقابله او لا يخصني في ايه",
                "- كنت عايز اعرف لو سئل عليكي اقول ايه اسف يا بهاء على سؤالي بس علشان ماعكش الدنيا",
                "فأبتسم بهاء بود ووضع يده على ساقه وتحدث هو",
                "- بص يا أمير لو سئل على دنيا قوله انها كويسة جدا وعايشة حياتها بتشتغل و بتعمل كل اللي نفسها فيه بس كده وانه يستحسن يعيش حياته ويبطل يسئل عليها",
                "- يعني بلاش اقول انكم اتجوزتم",
                "- لا يا أمير مايخصوش ده وبعدين دنيا لها وجهة نظر وانا محترمها ومقدرها هي مش عايزاه يعرف عنها أي حاجة",
                "- حقها يا بهاء اكيد انا عموما بكره ح اروح له الشركة اقابله هناك لاني مش عايز لا احتك بحماتي ولا بأي حد ح تيجي معايا يا يمني نظرت له يمني وعادت بنظرها لدنيا",
                "- دنيا بكره رايحة مع بهاء الشغل ولا هنا",
                "- لا حبيبتي هنا معلش يابهاء انا ح اخلص اي شغل من هنا لغاية باهر مايخف خالص، وبعدها انزل",
                "نظر لها بهاء وابتسم",
                "- وماله مافيش اي مشكلة خليكي براحتك زي ماتحبي",
                "عادت يمني تنظر لأمير",
                "- خلاص ح اروح معاك منها اشوفه ومنها ماتخرجش لوحدك بالحالة اللي بتحصلك دي وبعدين لازم نروح لدكتور يا أمير",
                "- ان شاء الله حبيبتي",
                "امضوا السهرة معاً وبعدها حمل أمير ابنته التي نامت وهبط هو وزوجته وابنه للأسفل وكذلك دخل حسين وهناء شقتهم وأدخلت دنيا باهر في فراشه ودثرته جيدا وخرجت وجدت بهاء يداعب رحيق ويناغشها وهي تنام جواره على الاريكه فاقتربت دنيا وجلست بجوار رحيق من الجهة الأخرى ولاحظ بهاء ان رحيق تعافر حتى تنظر إلى دنيا وعندما لما تستطع بكت فحملتها دنيا وهي تلاعبها فضحكت وأخذت تحرك يدها وساقها بسعادة فأبتسم بهاء ونظر لدنيا",
                "- عارفة يادنيا انا متهيألي لو رحيق عايشة العيال دي كانت ح تحبك اكتر منها انتي ايه كم الحنان بتاعك ده بجد مش ممكن الاتنين متعلقين بيكي بشكل رهيب ازاي قدرتي تحسي بباهر يا دنيا",
                "التفتت له دنيا وهي تحتضن رحيق وتهدهدها حتى تنام",
                "- قلبي وجعني يا بهاء حسيت فجاءة بألم في قلبي وكأني كنت سامعه باهر بينادي عليا ابتسم بهاء",
                "- عارفة ان ماما رضا بتقولي اول ما وقع نده عليكي فعلا",
                "- حبيب قلبي ربنا يشفيه",
                "- بتحبيهم قوي كده يادنيا",
                "تنهدت دنيا ونظرت لبهاء واحتضنت رحيق بحنان",
                "- بحبهم بس انا روحي فيهم يا بهاء بالاضافة انهم ولادك انت ورحيق",
                "- ربنا يحفظك لنا كلنا يا ديدي",
                "ضحكت دنيا وهي تنظر له",
                "- يااااااااه لسه فاكر ياهيبو",
                "- تفتكري حد يقدر ينسى عمره كله احنا عمرنا كله مع بعض يا دنيا",
                "- عندك حق مافترقناش الا لما صممت رحيق تدخل حقوق وانا حصلتك على هندسة وبعدها لما اتجوزت واديني رجعت لقواعدي مره اخري",
                "ضحك بهاء ودنيا ونظر لها بهاء",
                "- عودا حميدا ديدي هانم",
                "ظل الاثنان يتحدثان معا حتى نامت رحيق فنهضت دنيا ونظرت لـ بهاء",
                "- عايز حاجة ح اقوم بقى انام فرصة الست روكا نامت الحق انام شوية احسن البت دي طالعة عليها دماغ ايه مصفحة طالعه لك ياخويا تصبح على خير نظر لها بهاء",
                "- وانتي من اهل الخير يا دنيا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "بالأسفل ظل أمير يعتذر لـ يمني مرة تلو المرة بعد أن نام الاولاد وكانت هي تبكي ظلوا يتعاتبون وهي تنظر له بحزن",
                "- سامحيني يا يمني حقك عليا ياحب عمري",
                "- لو كنت حب عمرك ماكنتش عملت فيا كده يا أمير قصرت معاك في ايه قولي حاجة واحدة بس",
                "- ولا اي حاجة يا يمني ولا اي حاجة انا اللي غبي عرفت تضحك عليا وتوريني دنيا تانية غريبة عنا قلت اجرب مرة ايه المشكلة المرة جابت مرة وفي مرة منهم فوقت لقتني جانبها وفهمتني اني اني ضيعتها فضلت تايهة كان نفسي اجري على حضنك واقولك الحقيني اعمل ايه بس مقدرتش قلت أصلح غلطي فترة وبعدين اسيبها لكن هي شيطان فضلت تخترع حاجات غريبة وجديدة وحاجة تسحب حاجة لما اتوحلت وبقيت مش عارف اخرج كأني دخلت رمله متحركة كل ما اخرج اغرز تاني بس الحمدلله لحقت نفسي في الاخر كنتي انتي والأولاد النور اللي بيشدني",
                "نظرت له يمني بحزن والم ودموعها تتساقط",
                "- بعد ايه لحقت نفسك بعد ايه بعد ما دمرت حياتنا وجعتني وجرحتني والله اعلم ح اعرف اخف من كل ده ولا لا",
                "- مافيش لا يا مونيتي ح نحاول سوا ح نسند بعض زي ماطول العمر بنسند بعض",
                "نظرت له يمني",
                "- الألم اللي جوايا كبير قوي يا أمير",
                "- معاكي واحدة واحدة ح نعدي منه يا يمني",
                "- ان شاء الله يالا ادخل علشان تنام جسمك اكيد محتاج الراحة",
                "- ح انام فين يامونيتي نظرت له يمني",
                "- مش ح اقدر اقولك تنام مع الاولاد او بره حسين ح يفهم ان في حاجة ح تنام معايا في الاوضة ثم رفعت اصبعها أمامه بس حسك عينك تقرب مني فاهم",
                "وقف أمير وهو يضرب تعظيم سلام لـ يمني وهو يبتسم",
                "- أمر مولاتي ينفذ فورا",
                "- ماشي ياسيدي اتفضل ادامي",
                "دخل أمير ويمني الي غرفة النوم ودخلوا الفراش وكل واحد في جهة والاثنان في حالة لا يرثي لها واغمضت يمني عيناها حتى تجبر نفسها على النوم ولكنها مستيقظة وعندما شعر أمير انها نامت اقترب منها دون أن يلمسها وظل يمسد على شعرها كما كان يحب دائما وهي نائمة في أحضانه ولكنها اليوم بعيدا عن متناول يده فدمعت عينه وهو يهمس لها بعبارات السماح والاعتذار ودموعه تتساقط على شعرها وهي تبكي معه دون أن يشعر حتى نام الاثنان بعد معاناة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "في الصباح استيقظ الجميع وبعد تناولهم الإفطار سويا انصرف كلا الي عمله واخذ أمير يمني وذهب لرؤية اخوها وصديقه وعندما راءه ياسر احتضنه بقوه رغم علمه بما فعله في اخته ولكنه تؤامه وجلسوا سويا وتحدثوا وعلم ياسر كل شئ حدث مع أمير فنظر لأخته وعيونه تترقرق بالدموع",
                "- الوجع اللي حاسة بيه مميت عارف يا يمني بس سامحي والحقي جوزك واوعى حد يأثر عليكي كفاية انا سمحت لأمك تتدخل دمرتني ودمرت حياتي ضيعت حبي الوحيد مني انا ساعدتها على كده انا غلطان زيها بس خلاص كل حاجة انتهت وخسرت دنيا للأبد ونظر لـ يمني فشعرت بوجعه والمه وهمس يمني دنيا عامله ايه فأبتسمت يمني بحزن على المه",
                "- انساها يا ياسر انساها دنيا انتهت من حياتك زي ما قلت للأبد وانت كمان انتهيت من حياتها سيبها حبيبي وخرجها من دماغك وقلبك وخليك في مراتك وابنك ولا بنتك اللي جاي عيش حياتك وسيبها هي كمان",
                "ابتسم ياسر و دمعه أسقطت من عينه",
                "- انساها صعب يا يمني مستحيل انا عارف وواثق اني انتهيت من حياة دنيا للأبد بس هي عمرها ما ح تنتهي من حياتي ح تفضل دائما موجودة جوه قلبي",
                "وضع أمير يده على كتفه وهو يربت عليه بحنان",
                "- ياسر حبيبي عيش حياتك لمراتك وانسى دنيا يمكن تيجي يوم وتعيش حياتها هي كمان",
                "تساقطت دمعة اخرى من عينه ونظر لهم",
                "- عارف انها ممكن تبدء من جديد واتمنى لها تلاقي الراجل اللي يستحقها ويقدرها انا فعلا ماكنتش استحقها انا كسرتها كسره وحشه قوي ربنا يقدرها وتقف منها خليكي جانبها يا يمني اوعي تسيبيها انا عارف ان بابا جانبها وفي ضهرها بس انتي حاجة تانيه",
                "- ماتخافش يا ياسر انا معاها دائما المهم انت خد بالك من نفسك وحافظ على بيتك",
                "ابتسم ياسر بحزن",
                "- بيتي هديته بأيدي ودلوقتي بتحمل تمن غلطتي بعيشة ماما و رانيا معايا ماما اللي كانت السبب الرئيسي في هدم بيتي بكرهها لدنيا عارفة انا بفضل قاعد في الشغل لغاية ماتعب وبعدها اروح انام انا عايش معاهم في اوضة ماليش علاقه بيهم خالص هما في حالهم وانا في حالي حتى أكلي هنا في الشركة",
                "شعرت يمني بالحزن وهي لا تعرف ماذا تفعل معه وكيف تساعده او تخفف عنه وطء ماصنعه بنفسه فدنيا أصبحت زوجة لرجل اخر ولديها حياة اخرى وقفت واحتضنت أخيها بحب وهي تربت على ظهره",
                "- حاول تبقى كويس يا ياسر وابقى تعال مش عايز تشوف ولادي وبابا وماما هناء",
                "- نفسي يا يمني بس مش عايز اضايق دنيا او اقلب عليها المواجع",
                "- ماتخافش دنيا مش معترضة تيجي تشوفنا احنا خلاص بقينا عايشين معاها حتى لما يرجع أمير مصممة اننا نفضل معاها في البيت عارف اننا فتحنا استضافة للأطفال وبنشتغل فيها انا ودنيا وماما هناء عارفين انا واثقه ان دنيا عملتها مخصوص علشاني لما حست ان قعدتي ممكن تطول وعارفة عزة نفسي ابتسم ياسر وهو يطلق تنهيده قوية",
                "- دنيا دي مافيش زيها ربنا يكرمها بحق كل يوم خلتني عايش في الجنة",
                "قامت يمني وأمير بالسلام على ياسر وانصرفوا على وعد منه بالذهاب لهم يوماً ونزلت يمني مع أمير وهي تبكي أخيها وحالته ومافعله بنفسه"
            ]
        },
        {
            "name": "الفصل الثامن عشر 🌹",
            "content": [
                "بعد مرور فترة من الوقت عادت الأمور إلى مجراها مره اخرى بين يمني وأمير بعد أن سافر أمير بالفعل الي دبي وقام بإنهاء كل ما لديه هناك واخذ كل مستحقاته وعلم هناك من خالد رئيسة السابق انهم وجدوا جثة بيريهان وعليها اثار اعتداء وتعذيب ومع التشريح علموا انها ماتت بجرعة مخدرات ذيادة فاستغفر امير بيني وبين نفسه وودع خالد وعاد مره اخرى الي القاهرة وقام بتجديد الشقة المقيم بها هو ويمني وأولاده واحضر لها اثاث جديد وقام بهاء بوضع مابها من اثاث في غرفتين من شقة رحيق واستمرت محاولاته في الاعتذار لـ يمني حتى سامحته بالفعل وقام بالعمل مع حماه حتى ينهض معه بالشركة اكثر",
                "بعد مرور عدة شهور على زواج دنيا وبهاء أصبح عمر رحيق تسع شهور اما ياسر قد انجب سيف و اصبحت دنيا تعمل مع بهاء في الشركة معظم ايام الاسبوع ويمني تتحمل هي أمور الحضانة كلها معظم الوقت وتساعدها هناء وأحيانا رضا وبهيرة وكانت دنيا تقوم بدعوة الكل من اهل رحيق وأهل بهاء كل يوم جمعة لتناول الغذاء معاً واصبحت رضا وبهيرة متعلقين بدنيا كثيرا وفي خلال تلك الفترة كان ياسر يأتي لزيارة ابيه واخته كل فترة ويصطحب معه ابنه دائما... كان احيانا يرى دنيا تجلس في الحديقة وهي تلاعب باهر وتحمل رحيق بين يديها كان يراها سعيدة وتضحك فيبتسم بحزن لانه حرم من هذه السعادة حتى اتي يوم كان يجلس في الحديقة مع ابيه وهناء ومعه ابنه سيف وكانت دنيا في الأعلي مع بهاء والأولاد وفجاءة استمعت لصراخ سيف بقوة فنظرت من النافذة فوجدته يصرخ وهم يحاولون اسكاته حتى كاد يزهق روحه فنظرت لبهاء وهي لا تعرف ماذا عليها ان تفعل فنظر لها بهاء وهمس وهو يبتسم",
                "- انزلي يا دنيا لو قادرة شوفي ماله ياحرام ده ح يموت من العياط فنزلت بالفعل دنيا جري واقتربت منهم واختطفت الولد من يده ولاحظت انه يحرك ساقه بقوة فوضعته على المنضدة ونزعت ثيابه فوجدت ان هناك شئ قد لدغه فصاحت بهناء",
                "- ماما هاتي بسرعة مياة ساقعه",
                "وبالفعل جرت هناء واحضرت لها طبق به مياة باردة وقطعة من القماش فأخذت تضع عليه الضمادة حتي هدئ وكان يتزفزف من البكاء فأخذت دنيا تربت عليه بحنان وهو يلقى برأسه علي صدرها وبعدها نظرت لياسر",
                "- معلش يا باشمهندس ياسر ح اخده فوق احط له مرهم علي القرصه دي علشان مايرجعش يعيط تاني لان الكمادات هدته بس لكن اول مفعولها مايروح ح يرجع يعيط تاني ماما هناء تعالي معايا بعد اذنك فنظر لها ياسر",
                "- انا مش قلقان عليه معاكي يا دنيا قصدي ياباشمهندسة",
                "- طيب عن اذنكم خمس دقائق بس",
                "صعدت دنيا ومعها سيف الذي كان يضع رأسه على صدرها بتعب ودخلت فوجدت بهاء يحمل رحيق ويداعبها فنظر لها فخجلت ولكنه ابتسم لها بهدوء",
                "- ماله يا ديدي فأبتسمت دنيا",
                "- شكل حاجة قرصته يا هيبو عملت له كمادات ساقعة علشان تهدي وح احط له دهان عليها علشان ما يرجعش يعيط تاني معلش انا اسفة اني طلعته هنا فأقترب بهاء منها ووضع يده يربت عليه بحنان وقبل رأسه",
                "- دودو ده طفل صغير يا ماما يالا روحي حطي له المرهم علشان ابوه مايقلقش عليه",
                "- حاضر",
                "ذهبت دنيا واحضرت المرهم ووضعته على قدمه وتركته قليلاً ثم أحضرت بنطلون من بنطلونات رحيق والبسته اياه ونزلت مره اخرى للأسفل وكلما حاولت اعطاءه لأبيه او جده أو هناء بكى وتمسك بها فظلت تتحرك به حتى ذهب في النوم وبعدها قامت بهدوء بإعطاء لوالده",
                "- معلش انا لبسته بنطلون من بنطلونات رحيق علشان خفت يكون البنطلون التاني فيه حاجة لسه",
                "- متشكر قوي معلش تعبناكي",
                "- لا مافيش تعب ولا حاجة عن اذنكم انا وامسكت يد سيف وقبلته وهمست مع السلامة ياصغنن",
                "انصرفت دنيا وصعدت للأعلى فوجدت بهاء يجلس يشاهد الكارتون ويجلس رحيق على قدمه فأقتربت منه",
                "- هات روكا بقى وحشتني",
                "- ياسلام يا ست ديدو دلوقتي روكا وحشتك هي زعلانة منك خالص مش كده يا روكا",
                "اقتربت دنيا من رحيق ونظرت لها بحب",
                "- صحيح يا روكا زعلانة من دودو تعالي ياروح دودو انتي في حضني فارتمت رحيق في حضن دنيا وهي تمرمغ وجهها في رقبة دنيا فضحكت دنيا بقوة ونظرت لبهاء واخرجت لسانها له",
                "- شفت بقى ياهيبو روكا مش ممكن تزعل من دودو ابدا علشان هي قلب دودو وروحها",
                "ضحك بهاء بقوة وهو ينظر لدنيا",
                "- ماشي ياست دنيا عرفت خلاص جلست دنيا بجوار بهاء ونظرت له وهي تحتضن رحيق",
                "- بهاء انت زعلت اني اتصرفت كده انا ما اتصرفتش الا لما انت قلت لي ابتسم بهاء ووضع يده على كتف دنيا",
                "- دنيا انا بهزر معاكي احنا أكبر من كده وبعدين انا سبق وقلت لك وللكل انا عندي ثقة فيكي كبيرة",
                "- ميرسي يا هيبو",
                "- بس بما انك سألتي عندي فضول أسألك على حاجة",
                "- اسئل",
                "- حسيتي بأيه لما شفتيه ابتسمت دنيا ونظرت له",
                "- ولا اي حاجة",
                "- يعني ايه ولا اي حاجة يعني معدتش ذكرى قديمة كده ولا كده",
                "- خالص يا بهاء وحياة رحيق ماحسيت باي حاجة حسيته شخص عادي زيه زي اي واحد بشوفه في الشغل أو ولي أمر طفل من الحضانة بهاء ياسر انتهي من حياتي تماما مالوش اي ذكرى عندي من حياتنا ابنه بس صعب عليا زي اي طفل مكانه شعرت دنيا حينها بتنهيدة راحة من بهاء استغربتها ولكن لم تضعها في الحسبان",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "انصرف ياسر من عند والده وهو يحمل ابنه ويحتضنه بقوة فاستنشق رائحة دنيا به فظل يقبل ولده ويضمه له كأنه يحتضن دنيا وتنهد بعمق وهو ينظر لابنه",
                "- اه يا سيف لو تعرف ان كانت أمنية حياتي تبقى ابني من دنيا بس النصيب حبيبي عارف ان انا سميتك الاسم اللي كانت هي بتفكر فيه شفت كانت حضناك ازاي النهاردة سيفو عايزك تحبها حبيبي عايزك تعتبرها امك يا ابني دنيا فيها حنية الدنيا كلها وانا واثق ان لو في وقت احتاجتها ح تقف جنبك وفي ضهرك يالا يابطل نطلع للهوانم اللي فوق ربنا يكفينا شر المستخبي يابني",
                "صعد ياسر الي المنزل ووجد امه في غرفتها اما رانيا فتجلس تشاهد التلفاز فنظرت لهم",
                "- انت رجعت يابيه حمدلله على السلامه",
                "- الله يسلمك يا هانم تصبحي على خير حضري رضاعة بليل لسيف وهاتيها",
                "- اعمل حسابك يا ياسر عايزين فلوس",
                "التفت لها ياسر بذهول وهو يحمل ابنه",
                "- عايزين ايه ياختي عايزين فلوس ده على اعتبار ان المصروف اللي اديتهولك خلص",
                "- اه خلص طلبات البيت وطلبات ابنك صرخ بها",
                "- طلبات ابني ايه انتي بتستهبلي هو الطفل ده له طلبات ولا البركة في الشوبنج والخروج بتاعك",
                "- بقولك ايه يا ياسر هو انت عايز تحرمني من كل حاجة انت لغاية دلوقتي محرمني عليك ولعلمك انت واخد ذنبي",
                "- وانا متحمل ذنبك يا رانيا وبدعي ربنا يسامحني وعرضت عليكي الطلاق وانتي رفضتي",
                "- ماشي يا ياسر",
                "- بصي يا رانيا انا مش قاعد على تل فلوس لحضرتك المصروف هو اللي بديهولك معنديش زياة",
                "- ما تاخد من باباك هي مش مامتك قاعدة معانا وبتصرف هي كمان واحنا أولى بالفلوس دي نظر لها ياسر بغضب",
                "- بقولك ايه رانيا مالكيش فيه انتي تمشي على ادك وبس فاهمة وابويا ايه اللي اخد منه فلوس هو مالوش يصرف على امي لأنها طليقته واداها كل حقوقها يعني مالهاش حاجة عنده",
                "- خلاص تساعد مش خدت منه فلوس تساعد بقى في البيت",
                "- رانيا انا جي مبسوط ومش عايز اعكر دمى بكلامك المقرف ده دلوقتي هاتي طلبات سيف علي اوضتي واخلصي",
                "نظرت رانيا له بغيظ وذهبت واحضرت لابنها غيار وصنعت له رضعته واتجهت لغرفة ياسر ونظرت لابنها واقتربت منه حتي تغير ملابسه فوجدته يرتدي بنطلون ليس له فنظرت لـ ياسر",
                "- أيه ده بنطلون ايه ده اللي لبسه سيف",
                "قص عليها ياسر ما حدث كله فاستشاطت غضبا ونزعت البنطلون عن ابنها بقسوة فتألم واخذ يصرخ فلم يشعر ياسر سوا وهو يدفعها بقسوة عن الولد فخبطت في الدولاب وصرخت بألم والتفت لها ياسر وهو يحمل ابنه ويهدهده حتى يصمت وبعد أن هدء وصمت وضعه على الفراش واقترب منها ممسكاً اياها من يدها بعنف وقسوة",
                "- عارفة لولا اني عارف لو مديت ايدي عليكي ح ابهدلك وممكن ماتطلعيش منها وانا مش ح ودي نفسي في داهية بسببك كنت عملتها بصي يا رانيا مرة تانية تتعاملي مع سيف بالطريقة دي ح اكون رنك علقه تحلفي بيها طول حياتك سامعه صاحت به رانيا",
                "- خلاص من هنا ورايح مافيش مرواح لسيف معاك هناك انا مش عايزة ابني يختلط بيها بعدين تأذيه ولا تعمل فيه حاجة ضحك ياسر بقوة ونظر لها",
                "- دنيا تأذي سيف ههههههههههههههههه ياشيخه ده انا اخاف عليه منك مش منها امشي يا رانيا امشي من ادامي مش عايز حرقه دم امشي",
                "خرجت رانيا من غرفته وهي تستشيط غضباَ منه ولا تعرف ماذا تفعل معه حتى يعود لها مرة أخرى فهي اشتاقت لوجودها بين يديه ولكنه يرفض ذلك منذ علم باتفاقها مع أمه على اهانة دنيا بإرسال ورقة طلاقها لها علي يد المحضر",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس دنيا مع يمني وأمير في الحديقة ومعهم الاولاد يلعبون معا ودنيا تحمل رحيق على يدها وفجاءة دخل بهاء ومعه بعض الحلويات وجلس معهم واخذوا يضحكون معا وانضم لهم حسين وهناء وامضوا الوقت سويا ولاحظت دنيا شرود بهاء عنهم قليلاً فأقتربت منه بخفه",
                "- مالك يا بهاء في حاجة شغلاك",
                "- شوية كده يا دنيا دماغي مشغولة شوية ماتقلقيش",
                "- طيب يعني لو ماقلقتش عليك وعلى الاولاد ح اقلق على مين يا بهاء",
                "حاولت دنيا التحكم في ردها ولكن لم تستطع ابتسم لها بهاء وهو يضع يده على يدها بحنان",
                "- ح احكي لك اكيد لما نبقى لوحدنا فوق يا دنيا هو انا ليا غيرك افضفض معاه يا ديدو",
                "ظلوا جميعا يتحدثون سويا حتى كاد الفضول يقتل دنيا فوقفت معتذرة من الجميع ان لديهم عمل يجب أن ينهوه وأخذت الاولاد وبهاء وصعدوا للاعلي وقامت بطقوسها اليومية لنوم الاولاد وبعدها ابدلت ثيابها وخرجت وقامت بصنع مجان من ال نسكافية وخرجت فوجدت بهاء يجلس وهو يغمض عينه ويرجع رأسه للخلف فجلست جواره بهدوء بعد أن وضعت النسكافيه بجوارها حتى لا يراه وهمست",
                "- بهاء نمت فقام بفتح عينه وابتسم",
                "- لا يا دنيا مستني تجيبي النسكافيه وتيجي",
                "فأبتسمت له وامالت رأسها بحركتها المعتادة التي تجذب انتباهه بقوه",
                "- وعرفت منين اني ح اعمل نسكافية بتنجم سيادتك",
                "- ياديدو عيب عليكي احنا حفظنا بعض من زمن ودلوقتي اكتر فين النسكافيه يالمضه هانم",
                "ضحكت دنيا وهي تعيد شعرها للخلف واعطته المج الخاص به وامسكت مجها وقامت بتربيع ساقها وهي تنظر له",
                "- كلي اذان صاغية يالا ابدء وسمعني",
                "- انتي عارفة يا دنيا اننا ماسكين مشروعين وشغالين فيهم تقريبا بكل طاقتنا المادية والبشرية",
                "- ايوة عارفة طبعا والحمدلله انجزنا فيهم اينعم لسه عليهم شوية بس احنا ماشيين بخطوات منتظمة وسريعة",
                "- من يومين جالي مشروع كبير قوي لو اخدته ح ينط بالشركة لمستوى تاني خالص",
                "- طيب كويس مشكلته ايه",
                "- مشكلته اني مش ح اقدر أدبر التمويل اللازم له مقدرش اجازف يا دنيا وانا معايا مشروعين مفتوحين",
                "- طيب مشكلته مادية بس",
                "- ايوة طبعا لان معنى كده ح احتاج اعين مهندسين كفء معانا وح احتاج ازود عماله بشكل كبير",
                "- طيب محتاج ترد في خلال قد ايه",
                "- صاحب المشروع صديق داخل مع شركاء وعلشان كده رشحني بقوة لهم ولما شافوا شغلنا عجبهم وادوني مهله اسبوع",
                "- عدي منه قد ايه",
                "- يوم",
                "- طيب سيبها على الله وخلينا نفكر وربك بيدبرها العبد في التفكير والرب في التدبير",
                "- انا جبتها من كل النواحي كل اللي قدرت اتحصل عليه نص المبلغ وده بعد ما ابقى استنفذت كل حاجة ودي مجازفة برضه ده حق الاولاد",
                "- بهاء ممكن تسيبها على ربنا بلاش تاخد قرار دلوقتي معانا وقت لسه نفكر ونشوف ممكن",
                "تنهد بهاء ونظر لها وهو يبتسم",
                "- عارفة يادنيا كفاية اتكلم معاكي بحس براحة على رأيك ح اسيبها حد عارف بكره ربنا مدبر لنا ايه",
                "- ايوة هو ده هيبو حبي قصدي هو ده هيبو الهمام يالا بقى عندنا شغل قوم يابرنس شوف شغلك",
                "- حاضر بابرنسيسة هانم ادامي ياختي",
                "ظل بهاء ودنيا يعملون لوقت حتى قامت دنيا ونظرت له وهي تتثاءب",
                "- بقولك ايه خلاص انا فصلت تماماً ح اقوم انام بكره عندنا اجتماع مهم في الشغل تصبح على خير هوبا",
                "- وانتي من اهل الخير ديدو انا كمان ح اقوم انام",
                "مضى الليل واشرق الصباح واستيقظت دنيا وهي تفكر في حل لمشكلة زوجها ارتدت ملابسها وكذلك قامت بتغيير ملابس رحيق وخرجت من الغرفة وقامت بتحضير الإفطار وبعد قليل وجدت بهاء يخرج وهو مرتدي ثيابه ومعه باهر وجلسوا سويا لتناول الطعام ودنيا تطعم باهر ورحيق وتداعبهم وتضحك معهم وهي تتحرك حولهم كفراشة وبعد أن انتهوا هبطوا جميعا وتركت باهر ورحيق مع يمني في الحضانة وتحركت مع بهاء للعمل وكالعادة ذهب كلا بسيارته حتى تعود دنيا وقتما تشاء",
                "دخل الاثنان الشركة واتجهوا الي المكتب وبعد قليل دخل رجل يعمل معهم في إحدى المشاريع وفور ان وجد دنيا ابتسم لها وعندما هم ان يصافحها ارتدت خطوة للخلف وهي تبتسم",
                "- اسفة ياباشمهندس مش بسلم معلش نظر لها وابتسم",
                "- ولا يهمك ياباشمهندسة نورتينا والله",
                "التفتت دنيا الي بهاء فوجدت ملامح وجهه تتجهم بوضوح فحملت حقيبتها ونظرت لبهاء",
                "- بعد اذنك يا باشمهندس بهاء ح اروح اشتغل في اوضة الاجتماعات محتاجة اركز شوية",
                "- اتفضلي ياباشمهندسة",
                "ذهبت دنيا الي الغرفة الأخرى وجلس المهندس وهو ينظر خلفها حتى انتبه لبهاء",
                "- خير ياباشمهندس متهيألي مكانك في الموقع اقدر اعرف جي ليه عندك مشكلة ارتبك المهندس قليلاً",
                "- لا ابدا يا باشمهندس بهاء انا بس كنت معدي من هنا قلت اطلع أصبح على زمايلي وعلى حضرتك طبعاً",
                "- تمام ياباشمهندس ياريت حضرتك تخلي بالك كويس من المشروع ده في امانتك وانا يومين تلاته وح اعدي عليكم",
                "- برقبتي ياباشمهندس عن اذن حضرتك",
                "- اتفضل",
                "انتهى الاجتماع وكانت دنيا تشعر ان بهاء يثور كثيرا ويتحدث بعصبية فحاولت التحدث معه ولكنها اخفقت فهو لأول مره لا يتحدث معها قامت دنيا بأبلاغه انها سوف تذهب وان لديها مشوار سوف تذهب له قبل العودة للمنزل وعندما سألها ابلغته انه مشوار خاص فصمت وانصرفت دنيا الي المشوار الذي سيحول كل شئ",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهبت دنيا الي مشوارها وتأخرت كثيرا حتى انها عادت بعد عودة بهاء والذي كان يدور حول نفسه على تأخيرها وهو لا يعلم أين هي وفور ان وصلت إلى المنزل اقتربت منها هناء",
                "- كنتي فين يابنتي كل ده واتأخرتي كده ليه",
                "- كنت في مشوار يا ماما واتأخرت حصل ايه لكل ده",
                "- جوزك رجع ولما عرف انك لسه مارجعتيش بقى عمال يلف حوالين نفسه زي الدبور اطلعي بقى يكشي مايلدعكيش جننتي الواد يا زفتة",
                "ضحكت دنيا بقوة وهي تشعر ان قلبها يدق بعنف وقبلت هناء وسألتها عن الاولاد فأخبرتها انهم نائمون بالأسفل في شقة يمني فأستأذنت منها وصعدت للأعلى ودخلت الشقة فوجدت بهاء يجلس وامامه اكثر من ثلاث فناجين من القهوة و كذلك الكثير من أعقاب السجائر والتي لأول مره تراه يمسكها بيده فأتجهت له بهدوء",
                "- بهاء في ايه مالك حصل ايه لكل ده نظر لها بهاء بغضب وانتفض من مكانه ودخل غرفته وأغلق الباب بعنف جعلها ارتعدت مكانها وهبطت دموعها وهي تراه بتلك الحالة لأول مره ظلت مكانها قليلاً وقررت ان تجازف بدخولها له فأقتربت من الباب وقامت بالطرق عليه فاستمعت له يصيح",
                "- سيبيني دلوقتي يا دنيا فزفرت دنيا أنفاسها وراء بعضها وقامت بفتح الباب فوجدته يخرج من الحمام وهو يرتدي بنطاله فقط وعاري الصدر ورأسه يقطر مياة فشهقت من المنظر فأنتبه لها فأقترب منها وامسك يدها وهو يصيح",
                "- مش قلت لك سيبيني دلوقتي يا دنيا ليه مصممة تشوفي غضبي نظرت له دنيا ودموعها تهبط فهو لأول مره يصرخ بها وايضا يدها تؤلمها وهمست",
                "- ايدي يا بهاء ح تتكسر فنظر لها ووجد يده تركت آثارها على يدها فالتفت بعيدا عنها وهو يصرخ",
                "- قلت لك سيبيني دلوقتي شايفه ايدك عملت ايه وامسك لعبة كريستال موضوعة وضربها في الحائط فوقعت متناثرة فصرخت دنيا",
                "- حرام عليك انت بتعمل كده ليه انا عمري ماخفت منك زي دلوقتي وكانت تبكي بغزاره فأقترب منها وضمها بقوه لصدره وهو يحتويها بين يديه و يهدهدها حتى هداءت دموعها وشعرت بنفسها بين احضانه ويدها تحتضن خصره العاري فأرتبكت وهي تحاول الإبتعاد عنه فأمسك يدها واجلسها على الفراش",
                "- اسف يا دنيا حقك عليا فالتفتت تنظر له وعيونها تترقرق بالدموع",
                "- في أيه يا بهاء انت خوفتني فرفع بهاء وجهها ونظر لها",
                "- اوع تخافي مني يا دنيا",
                "- ممكن تفهمني مالك فيك ايه",
                "- دنيا انا...... انا........",
                "- انت ايه يا بهاء تنفس بهاء بقوه ونظر لها وهو يمسك يداها الاثنان بحنان",
                "- دنيا انا تعبان جوايا حرب مش عارف اعمل فيها ايه",
                "- ليه الحرب دي علشان الشغل",
                "- لا يادنيا مش علشان الشغل علشان قلبي شعرت دنيا بالخوف فأرتبك صوتها وارتعش خوفا ان يكون مال قلبه لزميلة او عميله عنده فنظرت له وعيونها تلمع بالدموع",
                "- مش فاهمة قصدك يا بهاء",
                "- انا حبيت يا دنيا حبيت حاولت كتير اقاوم ومقدرتش نظرت له دنيا وعيونها حمراء نتيجة انها تحاول كبت دموعها بقوة حتى لا تهبط امامه",
                "- طيب انا المطلوب مني ايه يابهاء شعر بهاء بغرابة ردها",
                "- قوليلي رايك يا ديدو موافقة بدءت دموعها تتساقط",
                "- موافقتي ح تفرق يعني انت حر يا بهاء اهم حاجة ولادي محدش ياخدهم مني",
                "نظر بهاء لها وكانها براسين فشعر ان هناك حلقة مفقودة فوقف واوقفها أمامه ونظر له",
                "- نبدء من الاول دنيا انا غصب عني مشاعري اتحركت حبيت انتي عارفة طبعاً ان رحيق ح افضل احبهاح تفضل لها مكان قي قلبي مقفول عليه",
                "- الله يرحمها انا عارفة حبك لها طبعا بس اتمنى تفضل محافظ عليه وماتسمحش لأي حد ياخد المكان ده نظر لها بتعجب",
                "- الرك هنا عليكي انتي",
                "- ليه هو انت عايزني اعمل ايه",
                "- دنيا مالك حبيبتي ممكن تبطلي عياط",
                "- مالكش دعوة اعيط ولا ثم نظرت له بعد أن تذكرت انه همس بكلمة حبيبتي فوقفت تنظر له وهمست انت قلت ايه",
                "ضحك بهاء بقوة",
                "- قلت حبيبتي ايه نظرت له بذهول واشارت الي نفسها",
                "- انا حبيبتك فهز رأسه وهو يضحك",
                "- ايوة انتي حبيبتي ممكن تيجي تقعدي ونتكلم سوا",
                "- نقعد ونتكلم ممكن برضه بس انا حاسة اني نايمة بهاء هو انا نايمة ولا صاحية",
                "ضحك بهاء بقوة",
                "- صاحية حبيبتي والله نظرت له",
                "- صاحية حبيبتي والله وفجاءة اغم عليها ومالت على كتفه ففزع بهاء وصرخ باسمها",
                "- دنياااااااااااا"
            ]
        },
        {
            "name": "الفصل التاسع عشر🌹",
            "content": [
                "حمل بهاء دنيا ووضعها على الفراش واحضر زجاجة العطر واخذ يحركها امام انفها وهو يهمس",
                "- فوقي يا قلبي اخص عليكي ياديدي يعني اقولك حبيبتي يغم عليكي",
                "بدءات دنيا في الأفاقة فوجدت نفسها على الفراش وبجوارها بهاء يمسك يدها فأعتدلت سريعا",
                "- هو حصل ايه",
                "- اغم عليكي حبيبتي قولي لي حاسة بأيه دلوقتي",
                "- حاسة اني مخبوطة على دماغي كنت بتقول عايز تكلم معايا خير يابهاء بس الاول لو سمحت روح البس حاجة بدل ما انت واقف ادامي كده زي هرقليز",
                "ضحك بهاء بقوة واقترب منها يهمس لو انا هرقليز تبقى انتي زينة بس انتي دنيا دنيتي انا بس عموما ح اريحك ووقف بهاء وسحب تي شيرت وقام بارتداءه وجلس بجوارها",
                "- كده كويس كانت دنيا في عالم أخر بعد أن استمعت لكلامه فكرر بهاء كلامه مره اخرى دنيا انتي روحتي فين نظرت له دنيا وهمست بخفوت",
                "- موجوده بس شكل مخي فوت وبقي بيسمع تخاريف المهم قول عايز تكلم في ايه ارتبك بهاء قليلاً ولكن اخذ نفس عميق وامسك بيدها وهو ينظر لها",
                "- دنيا انا تعبان قوي حاسس ان جوايا حرب بقى لي يمكن ٣  شهور على كده بس خلاص بقى مابقتش قادر  نظرت له دنيا بحنان",
                "- حرب ايه يا بهاء في ايه فهمني",
                "- دودو انتي عارفة رحيق ح تفضل جوه منا وعمرها ما ح تطلع وح يفضل لها مكان جوه قلبي اكيد بس انا بني آدم يا دنيا قلبي غصب عني دق حاربته كتير قوي وعنفته فوق ما تتخيلي",
                "كانت دنيا تستمع له وتشعر انها ستنهار باكية فهي احبته دون أن تقصد فـ زواجهم وحياتهم معا جعلت قلبها يدق له بقوه وكانت تحارب ذلك بقوة حتى لا يشعر بها احد تنهدت ونظرت له بعيون دامعه",
                "- قلوبنا مش بأيدينا يا بهاء وانا عارفة وواثقه انك ان حبيت عمرك ما ح تنسي رحيق لكن بترجاك ماتبعدش ولادي عني ولا تبعدني عنهم",
                "شعر بهاء للمرة الثانية بالذهول فنظر لدنيا",
                "- دنيا انتي فاهمة ايه انتي فاكرة اني بحب حد تاني",
                "- مش انت لسه قايل كده مخولتني يا بهاء ضحك بهاء",
                "- دنيا انا بحبك انتي ولو اغم عليكي ح اسيبك وامشي ماشي",
                "نظرت له دنيا وعيونها مفتوحة وايضا فمها وظلت هكذا حتى شعر بهاء انها لا تتنفس فأقترب منها ووضع يده على وجهها",
                "- دنيا حبيبتي اتنفسي هنا شعرت دنيا ان أنفاسها تعود لها",
                "- بهاء انت قصدك انك بتحبني انا",
                "- ايوة يا دنيا انتي اللي قلبي دق لها غصب عني قاومتك كتير بس فشلت بقيت حاسس انك بتتوغلي جوايا بشكل معرفتش اسيطر عليه معاملتك مع الاولاد حنيتك هزارك دلعك رقتك شغلتي عقلي وقلبي فضلت اقاوم واقاوم وكنت مبسوط بوجودنا بالشكل ده مع بعض",
                "همست دنيا بخجل",
                "- طيب ايه اللي خلاك تغيير رايك",
                "- المهندس الغبي اللي جه النهاردة نظرته ليكي جننتني وبعد ما مشي جالي المهندس يسري دراعي اليمين",
                "فلاش باك",
                "- اهلا يا يسري تعال مالك حاسك قلقان ليه",
                "- ابدا يا بهاء بس انا جي في مهمة مش عجباني بس من كتر ما تحايل عليا شادي جيت",
                "نظر بهاء ليسري باستغراب ووقف واقترب منه وابتسم",
                "- طيب اقعد يا يسري وقولي في ايه",
                "- بصراحة المهندس شادي طلب مني اجي اطلب منك انه عايز يتقدم للهندسة دنيا",
                "وقف بهاء مكانه وهو ينظر ليسري",
                "- مهندسة دنيا مهندسة دنيا بتاعتنا",
                "- ايوة يا بهاء صرخ بهاء",
                "- ايوة يابهاء انت جي تقولي أن شادي عايز يتجوز دنيا يعني شادي عايز يتجوز مراتي",
                "وقف يسري ونظر بذهول لبهاء",
                "- مراتك مراتك يعني انت متجوز دنيا يا بهاء",
                "- امال يعني بنيجي كل يوم مع بعض وساكنين في مكان واحد ايه اخوات",
                "- يا بهاء محدش يعرف الكلام ده انا نفسي اول مره اعرف انا كنت متخيل انكم جيران واصدقاء زي ماكنت طول عمركم",
                "قص بهاء ليسري الحقيقة فهو صديقه الصدوق ولكن وقف حين ذكر له انهم تزوجوا لرغبة رحيق وشعر حينها ان قلبه يؤلمه فاقترب منه يسري",
                "- تقبل كلامي ونصيحتي يا بهاء",
                "- قول يا يسري انت عارف غلاوتك",
                "- انت بتحبها يا بهاء لا هو غلط ولا حرام اللي انتم عاملينه ده هو الحرام ايوة ماتستغربش انتم بتموتوا احاسيسكم يابني انت صغير وهي كمان ليه تموتوا مشاعركم رحيق كانت مراتك اه وح تفضل لها جزء جوه قلبك وكانت تؤام دنيا وح تفضل لها نفس المعزة والحب جوه قلبها بس ده مش معناه تقفلوا حياتكم على كده عيشوا يابني اللي بتعملوا ده هو الحرام بجد",
                "باك",
                "- ده كل اللي حصل يا دنيا ساعتها لقيت نفسي خلاص باعترف أدام نفسي انا بحبك",
                "- بهاء انا",
                "- دنيا انا مش عايز اضغط عليكي انا قلت لك مشاعري وانتي فكري فأحمرت دنيا خجلاً وارتبكت واكمل بهاء ممكن بقى تعرفيني اتأخرتي كل ده ليه كنتي فين ابتسمت دنيا برقه وقامت بإخراج شيك من جيب بنطالها واعطته لبهاء فنظر به بهاء فوجد الشيك باسمه بمبلغ ٣ مليون جنيه فانتفض واقفا وهو ينظر لها",
                "ايه ده يا دنيا انا مش فاهم فأمسكت دنيا يده بخفه وجذبته ليجلس مره اخرى ونظرت له بخجل وهمست",
                "- لما اتكلمنا على المشروع اللي ح يعمل ناقله كبيرة للشركة عندنا قعدت افكر نتصرف ازاي لغاية ما افتكرت ان انا كان عندي حته أرض صغيرة قلت اشوف نظامها كلمت النهاردة الراجل المسئول عنها فوجئت بيه بيقولي ان عنده مشتري موجود وفلوسه جاهزة وهو كان لسه ح يتصل بيا روحت وخلصت كل حاجة  ظل بهاء ينظر لها بذهول ثم عاد وجلس بجوارها",
                "- اولا صعب قوي اقبل الشيك ده بس خليني أسألك الأول عملتي كده ليه يا دنيا وعايز اجابه صريحة ارتبكت دنيا فماذا تقول ولكنها استجمعت شجاعتها",
                "- أيه اللي يخليني معملش كده يا بهاء جوزي وفي ايدي اساعده في مشكلة هو فيها اتأخر عليه ليه",
                "- بس كده يادنيا فهمست بخجل",
                "- بهاء",
                "- نعم يادودو انا قلت لك عايز الصراحة تنهدت دنيا",
                "- بهاء انا كمان مش ح اقدر انكر ان مشاعري غصب عني انا كمان اتحركت ناحيتك انا كمان قلبي دق لك كنت بقاوم انا كمان بقوة وعنف لكن مقدرتش يا بهاء كنت بحاول امنع مشاعري بس فشلت وامبارح اول ما تكلمنا فكرت في الارض دي وعملت اللي عملته",
                "- يعني انتي كمان بتحبيني يا دنيا",
                "خجلت دنيا واخفضت وجهها أرضا فرفع رأسها بيده ونظر لها بحب",
                "- ارفعي راسك حبيبتي دنيا احنا مش بنعمل حاجة غلط",
                "- انا مكسوفه وخايفة ومرعوبة كمان ابتسم بهاء بحنان وربت على وجهها",
                "-طيب ناخد واحدة واحدة مكسوفة ده طبيعي منك لازم طبعا لكن خايفة ومرعوبة ليه",
                "- خايفة ومرعوبة من رد فعل باهر  وكمان بابا محمد وماما رضا بنتهم هي اللي راحت وانا حليت مكانها  رد فعل اللي حوالينا كلهم يا بهاء",
                "- اهدي يادنيا اولا انتي شفتي كلامهم معانا اول ماتجوزنا ثانيا باهر انا واثق انه ح يطير من الفرح",
                "- طيب ورحيق يا بهاء رحيق ازاي.... ح اقولها ايه لما اشوفها ح اقولها اخدت ولادك ومكانك وجوزك كمان",
                "- دنيا رحيق هي اللي مجوزانا وانا واثق انها قالت لك حاولي تدي جوازنا فرصة دنيا رحيق ح تفضل جوه قلبي وقلبك ليها مكانها واحنا لنا حياتنا",
                "- بهاء انا مش قادره اصدق حاسة اني بحلم",
                "- لا حبيبتي مش بتحلمي نرجع بقى لموضوع الشيك انا مش ح اقدر يا دنيا اخده فدمعت عيونها وهي تنظر له",
                "- منين بتقول انك بتحبني ومنين بترفض",
                "- دنيا دي فلوسك حبيبتي ازاي اخدها",
                "- بهاء علشان خاطري خدها وكبر الشركة اكبر واكبر وانا جانبك ومعاك",
                "- يا دنيا",
                "- علشان خاطري يا بهاء ظل يفكر قليلاً ثم نظر لها وابتسم",
                "- خلاص موافق بس على شرط",
                "- شرط ايه بس المهم انك وافقت",
                "- لا لازم الشرط ده",
                "- طيب ياسيدي هو ايه الشرط ده",
                "- بصي ياستي انا موافق اخد الشيك وشرطي ان الشركة تكتب بالنص بيني وبينك",
                "نظرت له دنيا بذهول ووقفت مكانها بحزن",
                "- ده شرط يابهاء",
                "- دنيا هو ده اللي عندي ح توافقي عليه ح اخد الشيك",
                "- يابهاء وايه لازمته وكل حاجة في الاخر ح تكون لولادنا احنا الاتنين معندناش غيرهم خصوصا انا يعني في الاخر كله لهم",
                "- معلش يادنيا كده ح اكون مرتاح  نظرت له وهمست",
                "- ماشي يا بهاء لو ده ح يريحك ماشي موافقة",
                "- خلاص حبيبتي بكره نخلص الاجراءات",
                "-خلاص كلم صاحبك بقى ووافق على المشروع",
                "- حاضر يادودو ربنا مايحرمني منك",
                "- ولا يحرمني منك  حبيبي",
                "صرخ بهاء بسعادة وهو يدور بها",
                "- اخيرا نطقتي لقد هرمنا من اجل هذه اللحظة",
                "وضمها مقرباً اياها لصدره وهي تتشبث به وتضع راسها على قلبه تستمع لدقاته وهو يضمها فيسمع دقات قلبها أيضا فرفع رأسها وظل الاثنان ينظران لبعضهم البعض حتى اغمضت دنيا عيناها خجلاً منه فأقترب بهاء مقتنصاً شفتيها في قبلة طويلة لم يفصلها سوا لشعوره بحاجتهم للهواء فأبتعد والاثنان يعلو صدرهم من قوة انفاسهم وشعرت دنيا ان قدماها لا تتحمل جسدها فتشبثت به بقوة فأجلسها وجلس بجوارها وهو يضمها لصدره وهمس",
                "- دودو من النهاردة اعملي حسابك ح ننام في اوضة واحده",
                "ارتبكت دنيا قليلاً وشعر بجسدها وهو يرتجف فضمها بحنان وقبل رأسها",
                "- دنيا انا مش قصدي حاجة ولا مستعجل على حاجة لكن خلينا نقرب من بعض ممكن ح انقل سرير رحيق مع باهر وبكرة ان شاء الله نغيير أوضة النوم ونجيب أوضة تانية ايه رايك",
                "- اللي تشوفه يا هوبا انا موافقة عليه",
                "- ربنا مايحرمني منك يا دودو",
                "وقفت دنيا وهي تنظر له",
                "- يالا بقى ننزل لهم زمان ماما قالت اننا قتلنا بعض ضحك بهاء ونظر لها وهو يقف",
                "- ويمكن تكون قالت زمانهم بيحبوا في بعض",
                "- بهاء انا مكسوفة قوي اقترب بهاء منها واحتضنها بقوة وهو يهمس",
                "- دنيتي اوعي تكسفي يالا بينا ياستي ننزل لهم",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس هناء بالحديقة ومعها حسين وكان أمير يقوم بإصلاح ارجوحة موجودة بعيدا عنهم وشعر حسين بأن هناء ليست معه فأحتضنها هامساً",
                "- مالك حبيبتي سرحانة في ايه نظرت له هناء وابتسمت",
                "- عايزة اقولك حاجة ياحسين",
                "- قولي يا قلب حسين",
                "- حاسة كده ان بهاء ودنيا كده قربوا يعترفوا لبعض بحبهم  فشعر حسين بذهول ونظر لها",
                "- هو بهاء ودنيا بيحبوا بعض",
                "ضحكت هناء بقوة وهي تميل براسها على كتف حسين",
                "- كل واحد فيهم حب التاني بس كل واحد خايف يعترف انا حاسة بيهم خايفين من اللي حواليهم خايفين على الأولاد",
                "- ربنا يوفقهم يا هنونتي دنيا تستاهل كل خير وكمان بهاء الاتنين مافيش أطيب واحن منهم",
                "- يارب يا حبيبي يارب",
                "خرجت يمني من شقتها تحمل رحيق وباهر بجوارها وجرى على حسين وجلس على قدمه",
                "- جدو هو بابا ودودو لسه ماجوش",
                "َاتت دنيا وبهاء قد هبطوا للأسفل وجرت دنيا على باهر وحملته وهي تحتضنه بقوة وتدور به وهو يتعلق برقبتها",
                "- انا جيت ياقلب دودو انت وحشتني وحشتني وحشتني",
                "- وحضرتك كمان وحشتيني اتأخرتي عليا قوي",
                "- معلش ياقلبي حقك عليا",
                "اقترب بهاء منهم وقبل راس ولده",
                "- مافيش اهلا لبابا حبيبي القى باهر جسده على والده الذي حمله واحتضنه",
                "- وحشتني بابا قوي",
                "كانت رحيق تتحرك على يد يمني بقوة وعندما اقتربت منها دنيا ألقت نفسها في احضانها ونطقت اول كلمة في عمرها",
                "- ما ما     ما ما  كان الكل ينظر لها بذهول ودنيا تترقرق الدموع في عيونها وهي تحتضنها بقوة",
                "- قلب ماما من جوه ياعمري انت شفت يا بهاء نطقت اقترب بهاء واحتضن ابنته بحنان",
                "- سبحان الله العلي العظيم قالتها من غير اي حاجة",
                "اقترب باهر من دنيا ونظر لها وعيونه تترقرق فيها الدموع فخافت دنيا ان يكون قد غضب من قول رحيق لها ماما فجلست أمامه واحتضنته تقبل رأسه وقبل ان تتحدث وضع رأسه على صدرها بحب",
                "- هو انا ينفع قول  ماما كمان زي روكا انا عارف ماما هي ماما رحيق بس انا عاوز قولك ماما انا كمان ممكن",
                "ضمته دنيا بقوة كانت تحتضن الاثنان بقوة وتقبلهم الاثنان معا ودموعها تتساقط حتى اقترب منها بهاء وامسكها موقفاَ اياها وحمل ولده أيضا وضم دنيا الي صدره فوضعت رأسها على صدره وهمست",
                "- مش ح تزعل يا بهاء فهمس لها وهو يتحرك بها لتجلس",
                "- لا طبعا حبيبتي تعالي نقعد بس",
                "جلس الاثنان وكان قد اتي أمير وحمل اولاده مجلساً اياهم على ساقه وجلسوا جميعا معا كان بهاء يحمل باهر على قدمه ورحيق على قدم دنيا ونظر لولده بحب",
                "- باهر حبيبي انت عايز تقول لدنيا ماما",
                "- ايوة  بابا انا حب دودو قوي ونفسي تكون ماما انا عارف ان ماما رحيق راحت عند ربنا رد بهاء وهو يقبل راس ابنه بحنان",
                "- حبيبي مافيش مشكلة تقول لدنيا ماما هي دلوقتي مكان ماما فعلا ليك ولرحيق ولازم تسمع كلامها وتحبها زي ماما",
                "- انا حبها قوي بابا وح اسمع كلامها على طول مش ح ازعلها مني خالص خالص",
                "- شاطر حبيب بابا",
                "أمسكت دنيا يد باهر وقبلتها بحب ونظرت له",
                "- انت احلى ابن في الدنيا كلها انا بحبك قوي انت ورحيق ياقلب ماما ربنا مايحرمني منكم ابدا حبيبي",
                "- احنا كمان حبك قوي ماما",
                "- ياروح وقلب ماما انت",
                "نزل حسين من على ساق والده وامسك يد امل اخته  واقترب من باهر وهو يبتسم",
                "- يالا بقى باهر علشان نلعب فنظر باهر لأمه وامال رأسه مثلما تفعل معه وابتسم لها",
                "- ماما ممكن روح العب فأحتضنته دنيا وهي تقبله",
                "- طبعا ياروح ماما يالا روحوا بس خلوا بالكم من بعض ماشي",
                "قفز باهر من على قدم ابيه واقترب يمسك يد حسين وهو ينظر لدنيا",
                "- حاضر ماما",
                "اخذ حسين يد باهر وأمل وذهب حتى يلعبوا سويا معاً كانت هناء تنظر لدنيا وبهاء وتشعر ان هناك شئ مختلف فعيونهم تلمع فوقفت ونظرت لدنيا",
                "- دودو تعالي معايا حبيبتي عايزاكي عن اذنكم يا حلوين خمسة وراجعين فنظر لها حسين بحنان",
                "- هنونتي مش ناويين تغدونا النهاردة احنا كده ح نتعشى",
                "ضحكت هناء ونظرت له بحب",
                "- حاضر يا سي حسين ح نحضر الاكل ونيجي يمني حبيبتي ممكن تحضري السفرة",
                "- حاضر يا مامتي هنا ولا جوه",
                "- لا خلونا هنا الجو حلو ومنعش كده وريحة الزهور جميلة قوي",
                "- حاضر ياقمر وانتم اما تخلصوا تجهيز نادوني اخرج معاكم",
                "- ماشي ياقلبي",
                "اخذت هناء دنيا للداخل واقتربت منها بحنان",
                "- دنيا حبيبتي ايه الاخبار بينك وبين بهاء انا حاسة ان في تغيير بينكم",
                "خجلت دنيا وارتمت في أحضان هناء وقصت عليها كل ماحدث فكانت هناء تضحك كلما تذكرت إغماء دنيا وبعد أن هدات اخذت تقبلها",
                "- كنت واثقه ولسه كنت بقول لابوكي وقصت على دنيا ما قالته لحسين فخجلت دنيا ونظرت لهناء",
                "- ماما انا مكسوفة قوي وخايفة قوي من رد فعل ماما رضا وبابا محمد اكيد ح يزعلوا علشان رحيق ماما انا مش عارفة اعمل ايه خايفة قوي انا بحبهم قوي ومش عايزاهم يزعلوا",
                "- حبيبتي ماتخافيش رضا اكيد ح تزعل شوية دي أم برضه وبنتها فجاءة بقت تحت التراب لكن صدقيني هي بتحبك وبتحب بهاء ومش ح تكرهه لكم الخير ياقلبي سيبي موضوع رضا عليا انا ح اتكلم معاها بكره لما تيجي الحضانة وان شاء الله خير",
                "- طيب وبابا حسين يا ماما",
                "- ماله يابت بابا حسين ده اول واحد ح يفرح لك ياقلب ابوكي",
                "- يا ماما انا برضة كنت وقبل ان تكمل نظرت لها هناء",
                "- اديكي قلتي كنتي يعني كان فعل ماضي  وبعدين هو دايما بيقول بنتي دنيا وبعدين لعلمك هو موافق لما مهدت له ان انتم شكلكم بتحبوا بعض انبسط وفرح",
                "- بجد الحمدلله يا ماما ربنا يكمل الباقي على خير",
                "- ان شاء الله حبيبتي تعالي بقى نحضر الاكل احسن زمانهم وقعوا كلهم من الجوع",
                "وفجاءة وجدت بهاء يدخل لهم",
                "- اتأخرتم كده ليه يا ماما نظرت له هناء وفتحت له ذراعها فارتمي في احضانها وهي تقبل راسه",
                "- مبارك ياحبيبي بهاء انتم الاتنين ولادي حبيبي علشان كده بقولك دنيا تبقى في عينك وبقولك يا دنيا بهاء يبقى في عينك سامعين انتم الاتنين اللي ح يضايق التاني انا ح اعلقه",
                "ضحك بهاء وهو يقبل راس هناء",
                "- ماتخافيش يا امي دنيا في عيوني وهمست دنيا بحب",
                "- وانا كمان يا مامتي بهاء والأولاد في عيوني",
                "نظرت لهم هناء بحنان وحب وهي تحتضن الاثنان معا",
                "- ربنا يهنيكم ويسعدكم ياولاد وتفرحوا وتتهنوا وايامكم تبقى احلي واجمل ايام يالا يا سي بهاء اطلع انت واحنا ح نطلع وراك وصحيح يابهاء دنيا كانت خايفه على زعل رضا ومحمد وانا قلت لها انا ح اكلم رضا بكره لما تيجي الحضانة وانتم ح تكونوا في الشغل وان شاء الله خير",
                "- ان شاء الله يا امي انا عارف انها ح تزعل شوية ده اكيد برضه رحيق الله يرحمها بنتها لكن واثق انها مش ح تطول",
                "- ان شاء الله حبيبي",
                "خرج بهاء و ذهب للخارج وبعدها جلسوا جميعاً يأكلون سويا  وبعد أن انتهوا استأذن بهاء منهم قليلا وصعد للأعلى وبعد مرور بعض الوقت عاد لهم وجلس بجوار دنيا وقام بمسك يدها وهو يتحدث كان دنيا خجلة للغاية وحاولت سحب يدها ولكنه رفض ونظرت لها يمني وابتسمت بحزن فهي سعيدة لها ولكنها باتت متأكده ان أخيها انتهى بالفعل من حياة دنيا"
            ]
        },
        {
            "name": "الفصل العشرين 🌹",
            "content": [
                "صعد بهاء ودنيا للأعلى وقامت دنيا لتدخل رحيق الي فراشها فوجدت بهاء ينادي عليها",
                "- دنيا حبيبتي دخلي رحيق عند باهر انا نقلت سريرها هناك",
                "نظرت له دنيا بخجل وهزت راسها بالموافقة ودخلت الي غرفة باهر ووضعت رحيق بالفراش ودثرتها جيدا ثم خرجت ونادت باهر الذي جري عليها",
                "- نعم ماما",
                "- تعال حبيبي علشان اغير لك هدومك وننام احنا اتاخرنا قوي دخل باهر الغرفة فوجد فراش اخته بجواره ففرح ونظر لدنيا",
                "- ماما هي روكا ح تبات معايا هنا",
                "- اه حبيبي مبسوط ولا مضايق",
                "- مبسوط قوي قوي ماما... روكا نام معايا زي امل وحسين ماما باهر حب روكا قوي",
                "- وانا بحبكم انتم الاتنين ياقلب ماما",
                "- ماما روكا لما تعيط اعمل ايه",
                "- بص حبيبي لو روكا عيطت حرك السرير بالراحة خالص كده وحركت فراش رحيق بخفه لو فضلت تعيط تعال خبط عليا في الاوضه ماشي حبيبي",
                "- بس كده بابا اصحى",
                "- لا حبيبي ماتخافش",
                "- حاضر ماما انا مبسوط قوي",
                "- حبيبي يارب دايما مبسوط يالا ادخل بقى السرير علشان تنام تصبح على خير حبيبي",
                "- وحضرتك من اهله ماما بس روح قول لبابا كمان",
                "- بابا دلوقتي ح يدخل يقولك تصبح على خير حبيبي",
                "تركت دنيا غرفة الاولاد بعد أن جعلت بها إضاءة خفيفة وقامت بفتح التلفاز على القراءن بصوت منخفض وخرجت فوجدت بهاء يجلس وهو يرجع رأسه للخلف مغمض العين وعلى وجهه ابتسامة ساحرة فأقتربت منه وهمست",
                "- ياترى سرحان في ايه قام بهاء بفتح عيونه ونظر لها",
                "- فيكي حبيبتي وفي حياتنا",
                "- بهاء بالراحة عليا الله يكرمك قوم بقى ادخل لباهر قوله تصبح على خير",
                "- حاضر ياستي وانتي ح تعملي ايه",
                "- ح ادخل اغير وأخرج اعمل لنا حاجة نشربها",
                "- ماشي ياقمر",
                "دخلت دنيا الي غرفتها فوجدت بهاء قد قام بضم السريران الموجودان بالغرفة فأحمر وجهها خجلا لأنها سوف تنام بجواره واخذ قلبها يدق بقوه فأخذت تتنفس حتى تهدء من روعها وأخذت بيجامة من الستان ودخلت الي الحمام وأخذت حمامها وارتدت ملابسها وخرجت فوجدت بهاء يقف أمام الدولاب وقد نزع عنه نصف ملابسه ويقف فقط مرتدي بنطاله فشهقت وهي تضع يدها على وجهها استمع لصوتها بهاء فالتفت لها وهو يبتسم ثم تحرك ناحيتها وهو هكذا وابعد يدها عن عيناها ففتحت عيناها وعندما وجدته يقف أمامها هكذا اغلقت عيناها بقوة وهمست",
                "- بهاء من فضلك البس",
                "ضحك بهاء بقوة وهو يضع يده حولها",
                "- فتحي عيونك يا دودو",
                "- لا روح البس الأول",
                "- دنيا لو مافتحتيش عينك ح اكمل الباقي واخدك في حضني وانيمك كده فتحت دنيا عيونها على وسعها",
                "فضحك بهاء مره اخرى وهو يحرك رأسه",
                "انتي مالكيش حل ياااااااه يا دودو رجعتيني سنين وراء فاكره كنتي مجنناني بحركاتك دي",
                "- بهاء ممكن تروح تلبس حاجة مش معقول ح تقعد كده يعني",
                "- اكيد مش ح اطلع بره الاوضه كده انا كنت لسه بدور على حاجة البسها",
                "وسحبها في احضانه فأرتعش جسدها فرفع وجهها له وهمس دنيتي انتي خايفة مني فهمست",
                "- لا مش خايفة اكيد بس مكسوفة فشدد على احتضانها وهمس بجوار اذنها",
                "- تاني مش قلت لك اوعي دنيا احنا من النهاردة بقينا واحد حبيبتي",
                "حاولت دنيا ان تتجرء قليلاً فحاوطت جسده بيدها الاثنان وهي تحرك رأسها على صدره وكان بهاء يشعر بجسدها وهو يتحول لكتلة من الحرارة فشعر انه سيفقد سيطرته على نفسه فتحرك بها وهي لا زالت في احضانه وهمس بصوت اجش اربكها",
                "- تعالي يالا نقي لي حاجة البسها على ذوقك",
                "ابتعدت دنيا قليلاً عنه فشعر الاثنان ببرودة تسري في جسدهم وأسرعت دنيا الي ملابسه واختارت له بيجامة أيضا واعطتها له وتحركت وهي تحدثه",
                "- البس بقى وحصلني لغاية ما اروح اعمل لنا نسكافية",
                "وخرجت سريعا من الغرفة واغلقت الباب خلفها ووقفت تلتقط أنفاسها وهي تحدث نفسها",
                "- جرالك ايه يا دنيا مالك عامله زي ما يكون أول مره حد يلمسك ليه احساسك ده يالله مش ممكن انا كنت حاسة قلبي ح يخرج من مكانه وهو كمان كنت حساه زي هو في ايه ما كل واحد فينا كان متجوز قبل كده ياااااااا ربي انا حاسة اني تايهة وملخبطة الأحسن اسيب كل حاجة على ربنا ونشوف ح نوصل لايه وتحركت للمطبخ",
                "اما هو بالداخل كان يشعر مثلها وجلس على الفراش وهو مبتسم ويحدث نفسه",
                "- مالك فيك ايه عامل كده ليه زي ماتكون اول مره تلمس واحدة ست حصلك ايه اول مالمستها ليه اتكهربت كده وبقيت حاسس كانك عايز تخليها في حضنك معقول حبيتها قوي كده يا بهاء طيب ما انت كنت بتحب رحيق وكنت بتعشق تلمسها وتلمسك بس ماكنتش كده يمكن لانك لسه مكملتش علاقتكم لا انا ماكانش مهم عندي ده انا بس كنت عايزها في حضني يوووووووه شكلك ح تتجنن باين قوم البس وأخرج بدل ماتيجي تلاقيك زي ما انت كده وربك يحلها من عنده",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس ياسر مع والدته فهي منذ أيقنت ان حسين قد نفاها من حياته تماما وتزوج اخرى أصبحت لا تقوى على فعل شئ فقدت كل شغفها في الحياة فهي تخيلت ان حب حسين لها لن ينتهي مهما فعلت به نظرت لابنها",
                "- اخبار ابوك ايه يا ياسر",
                "- كويس يا امي انسيه بقى وبلاش تحطيه في دماغك بابا انتهى من حياتك زي ما انا انتهيت من حياة دنيا",
                "نظرت الهام الي ابنها بحزن وعيون دامعة",
                "- لسه بتحبها يابني",
                "- بحبها الله يسامحك يا امي انا قلبي مادقش الا لها يالا الحمد لله على كل حاجة ربنا يسعدها ويديها انسان يعوضها عن حقارتي معاها",
                "حاولت الهام الدفاع عن نفسها",
                "- يابني انا كنت عايزة افرح باولادك",
                "وقف ياسر وهو ينظر لها بغضب وحزن",
                "- يا امي حرام عليكي اعترفي بغلطك بقى انتي ايه محرمتيش عايزة يحصل ايه تاني دمرتي حياتي وحياتك ناقصك ايه عارفة مين اللي رجع بنتك لجوزها هي دنيا كل اللي عملتيه فيها ده ووقفت جنب بنتك واقنعتها ودلوقتي هي كمان عايشة معاها هي وولادها يا امي فوقي لنفسك بقى وارحميني انا كل ما اقول خلاص ح تستغفر عن غلطها الاقيك زي ما انتي يا الله عن اذنك يا امي",
                "- رايح فين يا ياسر",
                "- خارج يا امي خارج",
                "ترك ياسر امه في فراشها وخرج وجد رانيا كعادتها تجلس على هاتفها ولا تهتم بشئ فنظر لها",
                "- فين سيف",
                "- نايم",
                "- طيب ياريت تاخدي بالك منه وتسيبي القرف ده من ايدك",
                "- رايح فين يا ياسر",
                "- خارج يا رانيا خارج مع اصحابي عايزة حاجة وحسك عينك تقولي عايزة فلوس فاهمة",
                "- هات معاك بامبرز ولبن لسيف",
                "- ماشي يا رانيا ماشي",
                "خرج ياسر وهو يشعر انه يرغب في البعد عن الكل ولكن ماذا يفعل لن يستطيع ترك ولده معها",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "خرجت دنيا وهي تحمل كوبان النسكافية فوجدت بهاء يجلس على الأريكة وهو يشاهد التلفاز ولكنه كان في عالم أخر وعندما شعر بدنيا اعتدل وهو يبتسم لها فأحمر وجهها خجلاً عندما تذكرت انها كانت بين احضانه منذ قليل",
                "- تعالي يادودو",
                "- اتفضل النسكافية",
                "- تسلم ايدك يا ديدي",
                "- ميرسي ياهيبو فيلم ايه اللي شغال ده",
                "- ده فيلم رعب",
                "وقفت دنيا مكانها ونظرت له وهي تحرك رأسها",
                "- لا ياعم رعب سلام عليكم انا داخله جوه فأمسك بهاء بيدها وجذبها لتجلس بجواره",
                "- اقعدي يا ديدي انا جانبك",
                "- لا يا بهاء ماتهزرش انا بترعب مش ح اعرف انام",
                "- ح تترعبي وانا جانبك مش عيب",
                "- بهاء بليز",
                "- طيب اقعدي وجربي يالا بقي",
                "جلست دنيا بجوار بهاء وبدء الفيلم وكانت دنيا تحاول التماسك حتى اتي مشهد لم تستطع فأرتمت تخبأ رأسها في صدر بهاء وهي تتمسك به فشعر ان كل شئ حوله قد توقف وهي في احضانه وتنبه لصوتها وهي تترجاه ان يغلق الفيلم فأقترب من اذنها وهمس بصوت أجش",
                "- حاضر ولو اني مبسوط كده كانت دنيا لا زالت في احضانه حتى شعرت انه أغلق الفيلم فنهضت من مكانها وحينها شعر بهاء بخواء داخلي فنظر لها",
                "- دنيا قفلته اهو بس خليكي جانبي",
                "- بهاء المفروض ننام عندك شغل كتير بكره",
                "- عندنا ياهانم انتي ح تيجي معايا علشان بعدها ننزل نجيب الأوضة الجديدة",
                "ارتبكت دنيا ونظرت لبهاء بتوتر",
                "- بهاء ما انت ضميت السريرين جانب بعض",
                "- لا حبيبتي مش زي سرير واحد",
                "- ماشي حبيبي زي ماتحب المهم كلمت صاحبك علشان المشروع",
                "- اه ياستي كلمته وان شاء الله بكره عايز اتفق مع يسري يعمل اعلان عن طلب مهندسين وعمال",
                "- طيب والمعدات يا بهاء",
                "- لا الحمدالله المعدات ح تروح على المشروع الجديد ان شاء الله في خلال اسبوع ح يبقى عندنا شغل من نار بس قبل الطحن ده يا دنيا عايز اخدك ونسافر اسبوع او عشر تيام لوحدنا",
                "- ح نروح فين يا بهاء",
                "- شرم الشيخ الغردقة بره لو تحبي",
                "- طيب ليه السفر في حاجة",
                "- دنيا احنا بنبدء حياة جديدة مع بعض",
                "- بهاء يعني مش لازم السفر دلوقتي علشان الشغل",
                "- الشغل ح يبدء لما نرجع",
                "- طيب خلاص بس مش لوحدنا الاولاد لازم يكونوا معانا مقدرش اسيبهم يا بهاء",
                "- دنيا ح نسافر شهر عسل مع الاولاد",
                "- بهاء ان شاء الله حياتنا مع بعض ح تبقى كلها ايام حلوة وبعدين علشان خاطري خليهم معانا مش ح ابقى مبسوطة من غيرهم",
                "- ماشي ياستي حاضر يومين تلاته ونسافر",
                "- ان شاء الله حبيبي",
                "- يالا بينا نقوم ننام",
                "- يالا",
                "دخل الاثنان الي غرفة النوم وكلا منهم يشعر بالارتباك حتى استجمع بهاء شجاعته واقترب من دنيا ودخل بها إلى الفراش",
                "- يالا يادودو ح تفضلي واقفة كتير يالا حبيبتي ادخلي علشان اقفل النور",
                "- حاضر",
                "دخلت دنيا الي الفراش واستلقت على جانبها وأغلق بهاء الإضاءة ودخل جوارها واقترب منها ساحبا اياها الي احضانه",
                "- ممكن ماتقلقيش ولا تتوتري دنيا حبيبتي احنا مش صغيرين",
                "- بهاء انا انا",
                "شعر بارتباكها فضمها حتى وضع رأسها على صدره",
                "- انتي ايه قولي وبلاش ترتعشي كده دنيا لو انتي مش عايزة اننا نقرب بالشكل ده فهميني",
                "- بهاء انا مراتك وانت جوزي بقى لنا شهور متجوزين ومن الأول كنا متفقين اننا أصدقاء دلوقتي وبعد ما اتفقنا نكمل جوازنا انا يعني عايزة قصدي يعني قبل بهاء رأسها وهمس",
                "- بالراحة وواحدة وواحدة فهميني وانا معاكي",
                "- بهاء انا هدومي هنا هي اللي شفتها دي اي حاجات تانية خاصة رمتها او وزعتها انا قصدي يعني اني محتاجة انزل اشتري حاجات عايزة حياتنا تبدء صح فاهمني",
                "احتضنها بهاء بقوة وهو يقبل وجنتيها بحب",
                "- فاهمك حبيبتي فاهمك ادامك يومين ماشي",
                "- ماشي انا مش عايزة اكتر من كده",
                "- ماشي ياستي نكملها اخوات اليومين دول كمان",
                "انتفضت دنيا تجلس على ركبتيها وتنظر له بغيظ",
                "- اخوات ايه ياعم الحاج وانت من اول العصر وانت نازل بوس واحضان هو في اخوات كده ده انت عجيب قال اخوات قال وهو طول الوقت نازل امووووواه امووووواه ايه الأخوات قللات الأدب دول",
                "كان بهاء ينظر لها بذهول ثم اخذ يضحك بقوة",
                "- ح اجي في يوم واعلقك من عمايلك دي نامي يادنيا نامي",
                "- مش انت اللي بتقول حاجات عجيبة يا هوبا الله",
                "- طيب ياستي حقك عليا تعالي يالا علشان ننام",
                "اقتربت دنيا من بهاء وهمست",
                "- بهاء عايزاك قبل ما تبقي لي حبيب تبقي لي اب واخ وصديق احس معاك بالامان والثقة في نفسي مش عايزة يجي يوم وتجرحني او تهني وانا اوعدك اكون لك السند والحنان والدفا",
                "فأحتضنها بحنان وهمس",
                "- وانا اوعدك اكون لك كل دول وعمر ما في يوم ح افكر اجرحك او اهينك",
                "فابتسمت دنيا ووضعت رأسها علي صدره وذهب الاثنان في النوم حتي استيقظت دنيا قبل أذان الفجر بقليل فنهضت من جوار بهاء وذهبت لتتوضأ وصلت ركعتان قيام الليل واخدت تدعو ربها ان ينير لها الطريق وعندما اذن الفجر ايقظت بهاء وصلي الاثنان سويا وبعدها عادوا للنوم مره اخرى",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "اتي الصباح وذهب كلا الي عمله وقام بهاء باخبارهم بما فعلته دنيا فأيدوها جميعا وتمنوا لهم التوفيق وانصرف بهاء مع دنيا الي العمل ودخل الشركة وهو ممسك بيدها أمام الكل بعد أن أخبر يسري الجميع بأن دنيا زوجة لبهاء وجلس بهاء ودنيا مع يسري وأخبره كل شئ وتمني لهم يسري السعادة وهناءهم بالمشروع الجديد فنظر له بهاء",
                "- بص يا يسري دلوقتي احنا ح نسافر ١٠ تيام كده في الفترة دي انت مسئول تعمل الانترفيوهات كلها تعين المهندسين المطلوبين وكمان رئيس العمال المطلوب كل السلطات في ايدك عايزين نرجع ندخل في الشغل على طول",
                "- ماشي يا بهاء ماتقلقش كله ح يكون اندر كنترول",
                "- عارف يا يسري وعلشان كده سلمتك كل حاجة وان شاء الله لما نرجع نبدء المعمعه",
                "- ان شاء الله حبيبي المهم اتفسحوا وانبسطوا علشان الفترة الجاية ح تكون مطحنة",
                "- ربك يسترها يا يسري يالا ح نسيبك احنا ونشوفك كمان اسبوعين و ح نبقى على اتصال مع بعض دائما",
                "- تمام حبيبي مع الف سلام",
                "خرج بهاء ومعه دنيا وذهبوا ليشاهدوا غرف النوم وبالفعل أعجبت دنيا بغرفة في نفس الوقت مع بهاء فضحك الاثنان واختاروها بالفعل وجاء بهاء ليتحرك فوجد دنيا واقفة فعاد لها",
                "- دنيا واقفة كده ليه",
                "- عايزة اطلب منك طلب ممكن",
                "- اؤمري حبيبتي",
                "- عايزة الأوضة دي لباهر ورحيق",
                "- اشمعني يا دودو ممكن نجيب أوضة باهر من الشقة التانية",
                "- لا يا بهاء علشان يبقى لهم أوضة جديدة زينا ممكن ولما يكبروا شوية ونحتاج نفصلهم نبقى نجيب أوضة شكلها ممكن... عارفة اني بضغط عليك في الظروف اللي احنا فيها بس معلش ممكن مانسافرش",
                "كان بهاء ينظر لها بحب وامسك يدها وهو ينظر لها بحنان وسعادة",
                "- حبيبتي ولا يهمك مش للدرجة دي خلاص طالما عجباكي الأوضة دي نجيبها",
                "- بجد ميرسي حبيبي ربنا مايحرمنا منك ابدا",
                "- ولا يحرمني منك ومنهم قوليلي بقى تحبي نعدي نشتري طلباتك كمان",
                "وقفت دنيا وهي مذهولة مما قاله وهزت راسها",
                "- لا طبعا قصدي يعني ح ابقى انزل مع يمني او ماما هناء",
                "- طيب وانا ما نفعش ردت دنيا فورا بارتباك",
                "- لا طبعا ماتنفعش",
                "ضحك بهاء عليها وعلي ارتباكها وهمس",
                "- خلاص خلاص اهدي تعالي بقى نروح نتغدى انا وانتي في اي مكان ممكن همست دنيا بخجل",
                "- ممكن طبعا يالا بينا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس هناء مع رضا ويمني والأولاد وحضرت لهم بهيرة أيضاً وبعد أن أحضرت يمني لهم القهوة ذهبت هي لتلعب مع الأطفال وجلست هناء امام رضا وبهيرة وتحدثت",
                "- رضا عايزة اتكلم معاكي",
                "- اتفضلي يا هناء خير ياختي في حاجة و لا ايه بهاء ودنيا كويسين",
                "- الحمدلله يا رضا كويسين واديكي شايفة الاولاد كمان زي الفل",
                "- امال في ايه يا هناء حاسة انك عايزة تقولي حاجة",
                "- فعلا يارضا بصي حبيبتي انتي عارفة ان بهاء ودنيا الاتنين رحيق كانت ومازالت عندهم غالية قوي وهما اتجوزوا بناء على طلبها يارضا وكنتي شاهدة ان الاتنين رفضوا في الأول",
                "- عايزة تقولي ايه ياهناء حاسة انك عايزة تقولي لي انهم قرروا يكملوا جوازهم ويبقى بجد صح",
                "صعقت هناء من كلام رضا ولكن نظرت لها رضا وابتسمت ودموعها تتساقط",
                "- ماتستغربيش يا هناء انا ام وحاسة بيهم مش ح يقدروا يعيشوا حياتهم مترهبانين وهما لسه صغيرين صحيح بنتي بقت تحت التراب بس دي ارادة ربنا اللهم لا اعتراض مش ح احرمهم يعيشوا حياتهم علشان هي راحت للي خلقها بلغيهم ياهناء اني مش ح ازعل ولا ح اضايق اهم حاجة عندي ولادها واديني شايفة باهر وروكا متعلقين بيها ازاي وعارفة ان دنيا ح تفضل تحكي لهم عن امهم وعمرها ما ح تخليهم ينسوها",
                "كانت رضا تتحدث وهي تبكي وتبكي معها بهيرة وهناء وبعدها قامت هناء تحتضنها بقوة",
                "- عارفة يا رضا دنيا كل يوم تحكي لباهر عن رحيق حتى روكا كمان دايما توريها صور رحيق وتقولها دي مامي حبيبتي عارفة ان روكا بتقول لدنيا ولرحيق مامي حتى باهر بس هو فاهم طبعا",
                "- قلت لك يا هناء عارفة ان دنيا ح تحافظ على ذكرى رحيق",
                "- يعني مش زعلانه يا رضا",
                "ابتسمت رضا بحزن",
                "- ازعل لا والا يبقى اعتراض على قضاء الله لكن حزينة مهما كان رحيق بنتي ياهناء حزينة عليها يا ختي لكن اللهم لا اعتراض راضية يارب والله راضية",
                "- ربنا يصبرنا كلنا يا رضا",
                "- يارب ياهناء يارب يالا ح اسيبكم انا وامشي بقى احسن محمد زمانه على وصول",
                "- ماشي ياحبيبتي طمنيني لما توصلي",
                "- حاضر حبيبتي سلام عليكم",
                "ردت هناء وبهيرة عليها وتحركت رضا لتذهب الي بيتها وعندما تحركت لتخرج وجدت بهاء ينزل من السيارة وهو يبتسم ويمسك بيد دنيا وعندما شاهدتها دنيا سحبت يدها سريعا من يد بهاء ووضعت وجهها أرضا فأقتربت رضا منهم وهي مبتسمه وامسكت يدها ووضعتها في يد زوجها ونظرت لهم",
                "- ياولاد انتم ولادي زي رحيق خليني افرح بيكم يمكن يخف وجعي على بنتي اوعي تسيبي ايد جوزك يا دنيا وانت يابهاء اوع تسيب ايد مراتك حبيبي ربنا يسعدكم ويحلي ايامكم",
                "ارتمت دنيا في أحضان رضا وهي تبكي فراق رفيقتها وشعرت بها رضا فظلت تربت على ظهرها",
                "- هي كمان وحشتني يا دودو بس ح نعترض اللهم لا اعتراض خدي بالك من نفسك ومن جوزك والأولاد في عيونكم ولادها واولادكم امانة في رقبتكم",
                "اقترب بهاء منها وقبل رأسها بحنان وهو يحتضنها",
                "- ولاد رحيق امانة في رقبتي ورقبة دنيا يا امي",
                "- عارفة حبيبي عارفة ربنا يسعدكم حبيبي يالا خد مراتك وادخل انا كنت ماشية خلاص",
                "نظر بهاء لدنيا وابتسم",
                "- ادخلي انتي يادنيا انا ح اوصل امي وارجع على طول",
                "- ماشي يابهاء مع السلامة ياماما وماتنيسش تسلمي على بابا محمد",
                "- يوصل حبيبتي هو بيسلم عليكي والله",
                "- الله يسلمه يارب",
                "ذهب بهاء مع رضا واخذ يتحدث معها وهي تبكي وهو أيضا حتى وصلوا الي البيت فنظرت له واحتضنت وجهه وهي تبتسم",
                "- صدقني يابهاء انا مش زعلانة ان انت ودنيا ح تكملوا حياتكم يا بني انتم لسه صغيرين وده حقكم ربنا يهنيكم كل الموضوع اني حزينة على بنتي يا بهاء انا عارفة انها في مكان احسن بس انا ام يابني بدل ماتسلمني هي للقبر انا اللي سلمتها بس ح اقول ايه امر الله روح يابني يالا وبارك لدنيا ربنا يسعدكم حبيبي",
                "صعدت رضا للأعلى وفور ان دخلت وجدت محمد جالس فانهارت في البكاء تبكي ابنتها ففزع محمد وجرى عليها وقصت عليه كل شئ فأخذ يحاول تهدئتها وهو يحتضنها بحنان ويدعو لأبنته بالرحمة ولبهاء ودنيا بالسعادة"
            ]
        },
        {
            "name": "الفصل الحادي والعشرين 🌹",
            "content": [
                "قام بهاء ودنيا بالسفر الي شرم الشيخ مع أولادهم بعد أن قام بهاء بمنح كل السلطات الي يسري",
                "يجلس ياسر في الشركة التي يعمل بها ويتصفح مواقع العمل حتى وجد اتصال من صديق له يخبره عن شركة كبيرة تطلب عدد من المهندسين وسوف يقوم بالذهاب لتقديم السيرة الذاتية له واتفق معه على الذهاب سويا وبالفعل ذهبوا الي الشركة وقدموا السيرة الذاتية الخاصة بهم وعمل انترفيو معهم ووعدوهم بالرد عليهم خلال يومين",
                "وبالفعل بعد يومين وجد ياسر هاتفه يعلن عن اتصال من الشركة التي قام بعمل الانترفيو بها يخبرونه انه يستطيع استلام العمل في اي وقت فقام ياسر بالدخول الي مديره وطلب منه أن يستقيل وأخبره كل ظروفه فوافق بالفعل وقام بأعطائه مبلغ كبير من المال مكافأة نهاية الخدمة ومنحه كل أوراقه وشهادة خبرة ممتازه وذهب بعدها ياسر الي البنك ووضع به المكافأة باسم ابنه وهو واصي عليه وبعدها ذهب الي الشركة واعطاهم أوراقه وشهادة الخبرة الخاصة به وقام بإستلام العمل سريعاً وتلقى مهمته المكلف بها وبدء بالفعل بنشاط رائع وكان معه مجموعة من الزميلات والزملاء وكان يعمل بمجهود رائع ويسهر في العمل حتى أنجز المهمة الموكله اليه في يومان بدل من اسبوع واستلم مهمة اخرى وكان سعيد بكسب ثقة المدير وثقة زملاءه فهو هنا بعيد عن من يعرفون قصته مع دنيا ورانيا ونظرت اللوم والعتاب من البعض ومن الآخر نظرات الاحتقار التي كانت تقتله فكان يعمل هنا بكل جهده وهو يشعر بالسعادة والراحة وكان يجب أن ينهي تلك المهمة في ٤ ايام ولذلك كان يسهر كثيرا حتى اتي اليوم الثالث وقرر ان يبيت في العمل حتى ينهي تلك المهمة وبالفعل قام بالاستاذان في المبيت وبالفعل انتهى من العمل وقرر ان يستلقي ساعة حتى يستعيد نشاطه وبعد أن استيقظ ووجد ان زملاءه وزميلاته قد حضروا نهض سريعا وخرج ليذهب الي الحمام حتى يقوم بغسل وجهه واستعاده نشاطه ليقوم بتسليم العمل وبالفعل انتهى من غسل وجهه واستعاده نشاطه وهندمه ملابسه وخرج من الحمام وياليته لم يخرج فقد وجد نفسه في مواجهه قويه جعلته يقف كالشبح",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "بعد مرور عشر ايام على سفر بهاء ودنيا واولادهم عادوا في المساء ووجدوا الكل في انتظارهم وبعد أن قاموا بالسلام على الجميع وجلسوا معهم حتى انقضت السهرة ونهضوا للأعلى فيجب عليهم الذهاب للعمل في الصباح الباكر",
                "قامت دنيا في الصباح وارتدت ملابسها بعد أن قامت بتحضير ملابس بهاء وذهبت الي باهر ورحيق وابدلت لهم ملابسهم وجلسوا يتناولون الإفطار سويا بين ضحكات بهاء وباهر ومعهم رحيق على حركات دنيا التي تقوم بصنعها معهم حتى تجعلهم يتناولون الطعام في جو من المرح وبعدها نزلوا جميعا للأسفل وترك بهاء ودنيا الاولاد وذهبوا الي العمل ودخل بهاء وهو يمسك بيد دنيا بحب وينظرون لبعضهم وهم يتحدثون ويضحكون حتى جاءت الصدمة التي حطت على الجميع",
                "فتلك المفاجأة كانت عمل ياسر بالشركة الخاصة بـ بهاء ودنيا وقف الثلاثة أمام بعضهم البعض وهم في حالة من الذهول حتى انتبهوا لصوت يسري يأتي من بعيد وهو يبتسم وسعيد",
                "- حمدلله على السلامة يابوص ازيك يا بهاء اهلا يا دنيا حمدلله على سلامتكم يارب تكونوا قضيتم اجازة سعيدة وانبسطوا انتم والأولاد رد بهاء",
                "- الحمدلله يا يسري كانت اجازة حلوة جدا انا ودنيا والأولاد كنا محتاجينها فعلا ثم التفت الي ياسر واكمل اهلا ياباشمهندس ياسر",
                "- اهلا ياباشمهندس بهاء",
                "شعر يسري بالغرابة فنظر لهم",
                "- انتم تعرفوا بعض",
                "قام بالرد بهاء وهو يشعر بتشبث دنيا به",
                "- المهندس ياسر معرفة قديمة يايسري",
                "- طيب والله كويس يا بهاء ده في الكام يوم اللي اشتغل فيهم هنا عمل شغل ٣ مهندسين مع بعض لدرجة انه امبارح بات في الشركة علشان ينهي المشروع اللي معاه",
                "رد بهاء وهو لا زال يرسم ابتسامة هادئة على وجهه",
                "- ماشاء الله ياباشمهندس طيب عن اذنكم احنا ح ندخل المكتب يا يسري ونص ساعة وحصلنا",
                "- حاضر يابهاء",
                "دخل بهاء ودنيا المكتب وفور ان أغلق الباب ارتمت دنيا في احضانه",
                "- مالك يادودو",
                "- مستغربه أيه اللي جابه هنا يا بهاء",
                "- دلوقتي نعرف من يسري بس كنت عايز أسألك على حاجة",
                "- اسئل حبيبي",
                "- دلوقتي شكله كده من ضمن المهندسين اللي اشتغلوا هنا ح نعمل ايه",
                "- اللي انت عايز تعمله حبيبي اعمله ... انا مش فارق معايا وجوده سبق وقلتها لك قبل كده حبيبي ياسر بالنسبة لي زيه زي اي حد موجود سيبته او مشيته انا بالنسبة لي ولا فارق ابتسم بهاء",
                "- حبيبي الواد الجامد ده",
                "- طبعا يا روحي خلاص بقى دودو رجعت دودو بتاعة زمان",
                "ضمها بهاء بقوة لصدره وقبل ان ينقض على شفتيها استمع لدقات الباب فاعتدل وهو لا زال يمسك يدها سمح بالدخول",
                "- اتفضل كان بهاء يتوقع انه يسري ولكنهم فوجئوا بأنه ياسر دخل ياسر وهو يضع وجهه أرضا",
                "- اسف ياباشمهندس على وجودي بس كنت عايز اتكلم مع حضرتك",
                "- اتفضل يا باشمهندس اقعد وقام بهاء بإجلاس دنيا على كرسيه وجلس هو أمام ياسر ونظر له اتفضل اتكلم يا باشمهندس احنا سمعينك",
                "رفع ياسر رأسه ينظر لبهاء",
                "- والله يا باشمهندس انا ماكنتش اعرف ان الشركة هنا خاصة بيكم صدقني والله انا قدمت لما لقيت وظيفة كويسة",
                "- انا واثق ياباشمهندس انك ماكنتش تعرف وده ظهر قوي من فزعك لما شفتنا زي ماظهر علينا احنا اصلنا سيبنا اختيار المهندسين ليسري لأننا كنا مسافرين زي ماسمعت",
                "- حمدلله على السلامه طبعا ده اولا ثانيا انا استقلت من شغلي وللاسف مش ح اقدر ارجع تاني لازم ادور على شغل في مكان تاني ح استسمحك بس تديني فرصة لغاية مالاقي شغل انا ح ادور بكل طاقتي عارف ان اكيد وجودي مش مرغوب فيه",
                "صمت بهاء قليلاً ثم نظر لياسر وابتسم",
                "- بص يا ياسر لو وجودك هنا ح يكون فيه ضيق ليك او ضغط عليك يأثر على شغلك تمام دور على مكان تاني لكن بالنسبة لنا احنا فـ انا بقولك اهو احنا عادي جدا ولا ايه يا دنيا",
                "- اكيد يا بهاء باشمهندس ياسر زي باقي الزملاء والحق يقال المهندس ياسر مهندس كفء لأي شركة فطبعا وجودك معانا هنا لو مش ح يبقى فيه قلق لك من اي نوع فحضرتك تشرف",
                "نظر ياسر لدنيا فوجد عيونها تلمع بالحب لبهاء الذي كان ينظر لها ويبتسم فتيقن انه لها مجرد زميل فأبتسم بحزن ووقف",
                "- انا شرف ليا وجودي معاكم ياباشمهندس بس برضه حضرتك والمهندسة دنيا فكروا تاني وبلغوني قرركم",
                "وقف بهاء ومد يده لياسر وهو يبتسم",
                "- اهلا بيك وسط شركتنا ياباشمهندس بس اعمل حسابك احنا دخلين معركة ٣ مشاريع منهم مشروع كبير جدا",
                "- وانا رقبتي سداده ياباشمهندس",
                "فجاءة دخل يسري وهو ينظر لياسر بفخر واقترب منه يربت على كتفه",
                "- عظيم يا ياسر عظيم بجد شغلك رائع احب اقولك ان أصحاب المشروع طايرين بالرسم والأسعار اللي انت حططها بس انت واثق يا ياسر من الأسعار دي",
                "- طبعا ياباشمهندس يسري دي أسعار انا جيبها مخصوص من التجار اللي كنت بتعامل معاهم انا باخد منهم سعر مخصوص وفي نفس الوقت واثق في خامتهم",
                "نظر يسري لبهاء وابتسم",
                "- عارف يابهاء كده ياسر يبقي وفر لنا مبلغ معتبر ومحترم كمان لو الأسعار كده ده غير اني مش عايز اقولك جمال والشركاء اللي معاه مبسوطين قوي بالتصميم بتاعه بجد شابوه ياسر بس صحيح انت مش قلت لي تعرفوا بعض منين",
                "ارتبك ياسر وكذلك دنيا ولكن اقترب بهاء من دنيا ووضع يده على كتفها بتملك ونظر ليسري",
                "- المهندس ياسر طليق دنيا يا يسري وتحدث يسري دون انتباه",
                "- يانهار اسود ومنيل طليق دنيا ده انا عكيت عكا سوداء باين",
                "ضحك بهاء ونظر ليسري وياسر",
                "- ولا عكا ولا حاجة يا يسري احنا كلنا كبار ومش صغيرين ولا عقلنا صغير المهم يالا على شغلكم ادونا بس شوية وقت نرتب حالنا وبعدين اعملي اجتماع مع كل المهندسين الجداد والقدام كمان وهاتلي قبلها تقرير بشغل كل واحد الفترة دي طبعا مش عايز اقولكم الموضوع ده خلوه بنا بدل ما حد يضايق دنيا او ياسر بكلمه",
                "رد ياسر سريعا",
                "- تمام ياريس حمدلله على السلامه مرة تانية عن اذنكم انا عندي شغل لازم أكمله باشمهندس يسري محتاج اقعد مع استاذ جمال علشان اسئله على شوية حاجات",
                "- هو في مكتبي يا ياسر روح له هو مستنيك",
                "- تمام عن اذنكم ومتشكر مرة تانيه واتمنى اكون عند حسن ظنكم",
                "انصرف ياسر سريعا وجلس يسري على الكرسي خلفه وهو بنظر لهم بذهول",
                "- يانهار الوان يعني دوناً عن كل الشركات يجي هنا بقولكم ايه انتم واثقين انه مايعرفش ان الشركة دي بتاعتكم ردت دنيا عليه",
                "- من الناحية دي انا واثقه انه مايعرفش لان اخر حاجة يعرفها ياسر عن بهاء انه دكتور جامعه",
                "- طيب بهاء انت ايه النظام معاك يعني",
                "ضحك بهاء على يسري وضربه في كتفه",
                "- يسري احنا كبار وعقلنا كبير وانا واثق في دنيا وسألتها لو كانت ح تتضايق من وجوده كنت ح ابعته فعلا عند أي حد من أصحابنا لكن هي تمام مش فارق معاها وانا كمان وهو كمان وقبل ما دماغك تشتغل انت عارف اني بعرف كويس اقرء عيون اللي ادامي ياسر نظرته لدنيا دلوقتي نظرة واحد خسر حاجة غاليه كانت في ايده مش نظرة حب او حتى ندم ورغبه في استردادها لا خالص بالعكس ح تقولوا عليا مجنون بس احساسي بيقول انه بيتمني لها السعادة اللي معرفش يديهالها",
                "كانت دنيا تنظر لـ بهاء بعيون تلمع بالحب والاحترام و يسري ينظر له بذهول",
                "- انت فعلا غريب عموما ربنا يسعدكم ويريح بالكم ويبعد عنكم اي شر سلامووووووز انا اجري اكمل الشغل بس احب اقولكم معلومه الواد ده حمار شغل شكله عايز يطحن نفسه في الشغل",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "انتهى بهاء ودنيا من العمل وعادوا الي المنزل فوجدوهم جميعا يجلسون في الحديقة ومعهم رضا ومحمد وبهيرة وسعد فجرت دنيا على رضا اولا واحتضنتها فقبلتها رضا وهمست في اذنها مبارك ياقلب امك ربنا يسعدكم فخجلت دنيا وظلت في احضانها قليلا وبعدها جرت على بهيرة كذلك ثم اقتربت من محمد وسعد وقامت بالسلام عليهم وبعدها جلست أرضا وجرى عليها باهر ورحيق وهي تزحف عليها بسعادة وهي تنادي ماما ماما فأحتضنتها دنيا",
                "- حبايب قلب ماما انتم ياسلام على الاحضان الجميلة دي وحشتوني قوي قوي قوي وأخذت تقبلهم ثم نظرت لهم بجدية ها عملتم اللي بنعمله كل يوم سوا فصاح باهر بسعادة",
                "- ايوة طبعا يا ماما انا ورحيق وكان معانا كمان حسين وأمل صفقت دنيا بيدها وهي تقبل الاربعة",
                "- حبايب قلبي برافو عليكم يالا روحوا كملوا لعب على ما نغير انا وبابا واحضرلكم الاكل حالا",
                "وقفت يمني ونظرت لها",
                "- لا حبيبتي اطلعوا انتم غيروا وانا ح احضر بسرعه",
                "- طيب حبيبتي ماشي ياستي عن اذنكم خمس دقائق بس وننزلكم",
                "صعدت دنيا وبهاء وابدلوا ثيابهم سريعا تحت مناغشات بهاء لدنيا وهبطوا مره اخري فوجدت يمني ومعها هناء ورضا وبهيرة قد اعدوا المائده فجلسوا جميعا على الطعام ونظرت رضا الي دنيا",
                "- دنيا حبيبتي ايه اللي معوده عليه الاولاد كل يوم يعملوه",
                "ابتسمت دنيا وهي تقبل رحيق التي تجلس على قدمها بحب ونظرت لرضا",
                "- انا مسجلة على موبيل باهر الفاتحة وقصار السور وفي الاخر دعاء لرحيق بيقعدوا يسمعوا السور وبعدها الدعاء ويأمنوا ورايا كل يوم الصبح وبليل قبل مايناموا",
                "وقفت رضا واقتربت منها واحتضنتها مقبلة اياها",
                "- حبيبتي يادنيا ربنا مايحرمنا منك حبيبتي ابتسم بهاء ونظر لهم",
                "- عارفة يا امي احنا لنا جزء من الدعاء في الفجر خاص برضه برحيق انا ادعي وهي تأمن ورايا",
                "- ربنا يحفظكم حبيبي",
                "انتهوا من الطعام وجلسوا سويا حتى مضت السهرة وانصرف الكل فصعد بهاء ورحيق للأعلى ومعهم الاولاد وقامت دنيا بوضعهم في فراشهم وعادت هي الي غرفتها وابدلت ثيابها وجلست على الأريكه الموجوده في الغرفة وبعد قليل دخل بهاء فوجدها ترجع رأسها للخلف وعلى وجهها ابتسامة تخلب العقل فأقترب منها ولم تشعر به سوا وهو يقتنص شفتيها في قبلة رقيقة وهو يهمس",
                "- سرحانة في ايه كل ده",
                "طوقت دنيا رقبته بيديها وهي لا زالت مبتسمة وزاد عليها احمرار وجهها ووضعت وجهها في صدره وهمست",
                "- كنت سرحانة في أيام السفر بتاعتنا ضمها بهاء وهو يقبلها",
                "- كانت ايام حلوة قوي يا دودو ياشقية",
                "فلاش باك",
                "سافر بهاء ودنيا ومعهم باهر ورحيق وصمم بهاء على السفر بالسيارة حتى يستطيع أن يذهب بهم الي أماكن كثيرة ولا يرتبط برحلة او أشخاص ووصلوا الي شرم الشيخ وهو ودنيا يتبادلون قيادة السيارة تحت ضحكات دنيا ولعبها مع باهر ورحيق ووصلوا الي الفندق وصعدوا الي الجناح الذي حجزه بهاء كان جناح كبير يحتوي على غرفتان نوم وصالون وقامت دنيا بابدال ثياب باهر ورحيق ونزلوا مره اخرى الي الأسفل لتناول الطعام وبعدها أخذوا الاولاد وظلوا يلعبون ويجرون حتى اتي المساء وعادوا مره اخرى تناولوا الطعام وصعدوا الي جناحهم وهنا جلست دنيا أمام باهر",
                "- باهر حبيبي احنا مش في البيت عندنا يعني ممنوع تسيب رحيق نهائي وحدها الا لو انا أو بابا معاها ثانيا اوع تفتح الباب وتخرج منه خالص لو في اي حاجة ح تيجي تخبط عليا انا وبابا ماشي حبيبي",
                "- حاضر ياماما مش تخافي انا مش ح اسيب روكا خالص خالص",
                "- حبيب قلب ماما انت",
                "وظلت دنيا بجوارهم حتى ذهبوا في النوم فورا وخرجت وهي تشعر بالارتباك فاليوم سوف تتمم زواجها مع بهاء فأخذت تتنفس بقوة حتى تهدء من نفسها ودخلت الي الغرفة الخاصة بهم فوجدت بهاء قد ابدل ثيابه وارتدي بيجامة ومستلقي على الفراش وفور ان شعر بدخولها فتح عينه ونظر لها ونهض واقترب منها وهو يبتسم",
                "- ناموا خلاص",
                "- اه ياحبايبي ناموا هوا",
                "- من كتر التنطيط",
                "- ربنا يسعدهم حبيبي ويقدرنا دائما نفرحهم",
                "- يارب حبيبتي يالا انا سبقتك واخدت شاور واتوضيت يالا انتي كمان حبيبتي ادخلي خدي شاور واتوضي علشان نصلي سوا",
                "- حاضر حبيبي",
                "تحركت دنيا الي حقيبتها حتى تخرج منها الملابس فأخرجت إسدال صلاتها واستمعت لبهاء بجوارها وهو يضع يده على خصرها وينظر لها",
                "- تحبي اختارلك انا تلبسي ايه ولا تحبي تختاري انتي",
                "فالتفتت دنيا تنظر له ووجهها يكاد يشتعل من الخجل",
                "- تحب انت ايه",
                "- امممممممم خليني انا اختارلك النهاردة وبعد كده يوم انتي ويوم انا ايه رايك",
                "- اللي تشوفه حبيبي وابتعدت عن الحقيبة لتدعه يختار كانت دنيا تتسم بلونها الأبيض المختلط باللون الأحمر فأخرج بهاء لانجيري قصير من اللون الأزرق المطعم بوردات من اللون الأبيض ومعه روب من نفس اللون ولكنه مثل أجنحة الفراشة واعطاهم لدنيا وهمس بجوار اذنها اللون ده عليكي ح يبقى يجنن",
                "أخذت دنيا ملابسها وجرت على الحمام وهي تضع يدها على قلبها فهي تقسم انها كانت لن تختار هذا ابدا لا اليوم ولا غدا فمن اختارته كانت هناء وكانت دنيا تحاول معها ان تعيده فهي تخجل من لبس القصير بهذا الشكل فهي ليست بالرفيعة ولكنها أيضا ليس بالممتلئة فجسدها متناسق مع طولها ولكن الآن ليس لديها مفر فأخذت حمامها وارتدت ما اختاره بهاء ووضعت بضع رشات من البرقان الخاص بها وبعض الرتوش الخفيفة من المكياج وارتدت اسدالها وخرجت وفور ان خرجت وراءها بهاء بتلك الصورة اقسم ان قلبه سيخرج من مكانه فأخذ نفس عميق واقترب منها وهمس بصوت اجش",
                "- يالا حبيبتي نصلي",
                "فهزت دنيا رأسها بالموافقة فهي شعرت ان صوتها هرب منها وبالفعل قام بهاء بالصلاة وهي خلفه ثم استدار وهو يضع يده على رأسها واخذ يدعو بدعاء الزواج وهي تؤمن خلفه وبعد أن انتهى نهض وامسك يدها اوقفها معه وظل الاثنان يقفان هو ينظر إليها وهي تضع وجهها أرضا ولكن لم يستطع بهاء السيطرة على حاله اكثر من هذا فأقترب محتضناً اياها بقوة وخطف شفتيها في قبلات قصيرة قبلة تلو الأخرى واخذ يقبل كل انش في وجهها وهي تتشبث به بقوة حتى توقف واضعا جبينه على جبينها وصدرهم يعلو ويهبط بسرعة وهمس بصوت جعلها ترتعش",
                "- دنيا حبيبتي ح تسمحي لي اشيل الاسدال فهزت دنيا رأسها بالموافقة واقترب بهاء ورفع الاسدال فوقفت أمامه ترتدي اللانجري الذي اختاره فشعر بانفاسه تتوقف ونظر لها وعيونه تنطق بالحب",
                "هو انا اللي عملت في نفسي كده صح الطقم عليكي يطير العقل يا دودو واقترب حتى ينزع الروب فتمسكت دنيا به وهي تنظر له بخجل",
                "- بهاء بليز لما ادخل السرير ح اشيله",
                "ضحك بهاء بقوة ونظر لها ورفع يدها مقبلا اياها",
                "- وماله ياقلبي ادخلي يالا علشان اقفل النور",
                "- بهاء قفلت باب الجناح بره وشلت الكارت",
                "- اه حبيبتي ماتخافيش",
                "دخلت دنيا الفراش ونزعت الروب عنها واندست تحت الغطاء تجعله يحاوطها من كل جانب وبعد أن أغلق بهاء الانوار وقام بتشغيل هاتفه على موسيقى هادئة اقترب من الفراش ودخل فوجد دنيا تحاوط نفسها بتلك الطريقة فضحك بقوة وسحبها الي احضانه",
                "- خايفة مني يا ديدي",
                "- لا طبعا بس ح اموت من الكسوف",
                "- تاني مش قلنا بلاش كسوف وسحب الغطاء بقوة فأصبحت دنيا دونه فارتمت في أحضان بهاء وكأنها تختبئ به فابتسم وهو يقبلها برقه ويهمس لها",
                "- ايوة كده تكسفي تعالي في حضني لو عايزة تستخبي من الدنيا كلها تستخبي في حضني حبيبتي حضني هو غطاكي يا دودو",
                "ابتسمت دنيا ووضعت رأسها في تجويف عنقه وهي تتنفس فتلفحه أنفاسها الساخنه فتشعله اكثر فانامها ونظر لها من اعلي وهو يرتكز على يده والابتسامة تضئ وجهه واخذ يقبلها قبلات كثيرة متفرقة حتى ذهب الاثنان الي عالمهم الخاص والذي كان يختلف عن أي حياة سابقة لهم وطال الوقت حتى ابتعد بهاء عنها بعد أن اوسمها بحبه واسمه وسحبها الي احضانه",
                "- هو اللي حصل ده ايه بالظبط طبيعي يعني ولا ايه ضحكت دنيا وهي تضع رأسها في صدره",
                "- هو انت بتسألني انا وانا ايش عرفني",
                "- ياااااااااااه يا دنيا يااااااااااه حبيبتي عيشتيني احلى أحاسيس النهاردة",
                "- وانا كمان يا حبيبي انا مش عارفه ايه ده انا حاسة كأني دخلت دنيا مش عرفاها",
                "ضحك الاثنان واخذ بهاء دنيا في احضانه وهو يهمس في اذنها بصوت مثير",
                "- على الوضع ده حبيبك محتاج جرعة تغذية مكثفة بعدين يتفضح",
                "ضربت دنيا صدره برقه وهي تضحك ونظرت له بدلع",
                "- حبيبي مافيش منه وعمره مايتفضح يا خويا",
                "انامها بهاء على ظهرها ونظر لها من اعلي",
                "- اخويا لا كده ماينفعش يعني بعد ده كله واخويا تؤ تؤ تؤ شكلي مقصر ياشابة",
                "احتضنته دنيا بقوة وهمست",
                "- انت بتتلكك هيبو كفاية بقى النهار قرب يطلع والأولاد قربوا يصحو واحنا محتاجين ننام شوية",
                "- يعني خلاص اخر مره تقولي كده",
                "- ايوة حرمت حبيبي حرمت واقتربت تحتضن وجهه بيدها وهمست أمام شفتيه انت في نظري ارجل راجل في الدنيا ياهيبو",
                "احتضنها بهاء وذهبوا في النوم وهم في احضان بعضهم البعض",
                "باك",
                "- عارف يا هيبو انا عشت معاك الفترة اللي فاتت وحتى اللي قبلها أجمل أيام حياتي حتى لما كنا لسه أصدقاء شفت حنيتك ورقتك وحنانك عليا كنت بحس اني بنتك واختك ومراتك ودلوقتي بقيت حبيبتك كنت بحس بغيرتك عليا واحبها قوي بس كنت بفتكرك بتغيير عليا زي ماكنت بتغيير عليا زمان واحنا في الجامعة لكن اكتشفت ان الغيرة دي غير دي انا بحبك قوي يا بهاء",
                "- وانا كمان يادنيا صدقيني فعلا انا بحبك وحبك ملكني",
                "احتضن بهاء دنيا بقوة وظل الاثنان هكذا وهما لا يشعر ان بما حولهم"
            ]
        },
        {
            "name": "الفصل الثاني والعشرين 🌹",
            "content": [
                "اليوم يمر عام على وفاة رحيق الكبيرة وميلاد رحيق الصغيرة والكل يعمل على قدم وساق فقد أصرت رضا جدة الاولاد على عمل عيد ميلاد كبير لحفيدتها ولذلك قامت دنيا بالتعاقد مع شركة متخصصة وحضرت لتزيين الحديقة بشكل جميل كما اتفقت مع محل حلويات كبير وصنعت لرحيق تورتة كبيرة على شكل سندريلا والكثير من الكب كيك الخاص بالاطفال",
                "استيقظت دنيا صباحا وبعد أن قامت بكل ما تصنعه يوميا ارتدت ملابسها هي و باهر ورحيق و معهم بهاء وذهبوا الي رحيق وجلسوا يقراءون لها الفاتحة وماتيسر من القراءن واخذ باهر كما اعتاد من دنيا ان يتحدث مع أمه ويقص عليها مغامراته مع اخته وبعد فتره ة تحركوا ليعودوا للمنزل وصعد بهاء والأولاد للأعلى اما دنيا فذهبت لهناء حتى يكملوا ما يحتاجون عمله فقامت بعمل الساندويتشات وبعض المخبوزات والبيتزا الصغيرة كما صنعت العديد من العصائر وبعد أن انتهت من كل شئ ذهبت الي شقتها وبداءت في إعداد رحيق فساعدتها لارتداء الفستان الذي احضرته لها وكانت قد أحضرت لها فستان يشبه سندريلا أيضا فكانت رحيق سعيدة جدا وتجري لتقبل امها كل قليل كما أحضرت لباهر ملابس جديدة لكي يرتديها في عيد ميلاد اخته وبعد أن ساعدتهم في ارتداء ثيابهم ذهبت لترتدي ثيابها هي أيضا ووجدت بهاء قد شارف على الانتهاء فأحتضنها بقوة وهمس لها بحب",
                "- معقولة كل التعب ده يا ديدي هلكتي روحك وعامله حاجات كتير قوي  ابتسمت دنيا ونظرت له",
                "- حبيبي انا لو أطول اجيب لها الدنيا كلها انا ح ادخل اخد شاور سريع وأخرج البس وننزل على طول ولا تحب تسبقوا",
                "- لا حبيبي ح ننزل احنا الأربعة سوا ياقلبي",
                "- ماشي حبيبي مش ح اتأخر",
                "وبالفعل انتهت دنيا من ارتداء ملابسها وكانت ترتدي فستان  من لون الشمبين وترفع شعرها من جانب واحد وبهاء يرتدي بدلة من اللون الكحلي وقميص من نفس لون فستان دنيا وهبط الاثنان وهم يمسكون يد بعضهم وبهاء يحمل باهر ودنيا تحمل رحيق وفور خروجهم الي الحديقة كان هناك مصور يقوم بتصويرهم عدة صور  فنظرت دنيا لبهاء بحب وتم التقاط صورة لهم كانت رائعة الجمال وانزلوا الاولاد وكانت هناء ورضا يدورون حول الكل ليطمئنوا على كل شئ وكان بهاء قد قام بعزيمة مجموعة كبيرة من الموظفين ومن ضمنهم ياسر احتراما لحسين وبعض الزملاء والزميلات باولادهم كان الاولاد يلعبون معا وكان باهر وحسين يهتمون برحيق وأمل والكل سعيد حتى فوجئ بهاء بدخول والدته ووالده ومعهم فتاه فور ان دخلت جرت وقامت باحتضان بهاء وهي تقبله من وجنتيه وتحتضنه فصعق بهاء وشعر بالاحراج وابعدها عنه بهدوء ووجهه يتحول للون الأحمر من الاحراج والغضب والكل ينظر له حتى دنيا والتي حاولت التماسك حتى لايظهر عليها خاصة مع اقتراب امه منها",
                "- اسفة يابنتي اوعي تزعلي دي بت طاقه بنت اختي وجاية زيارة حقك عليا هي أصلها مش عايشة هنا نظرت دنيا لبهيرة ورسمت ابتسامة",
                "- ولا يهمك يا ماما نورتم عن اذنك حبيبتي اشوف الاولاد وابتعدت عنهم واقترب بهاء من أمه وهو ينزع يد منار بقسوة عن يده",
                "- امي فهمي البني ادمه دي ان اللي بتعمله غلط منظري ايه أدام مراتي ولا الكل اللي بيتفرج على الهانم وهي داخل تاخذني بالحضن بالطريقة دي",
                "- خلاص يابهاء معلش حبيبي روح شوف مراتك حقها تزعل",
                "وهنا ردت منار بغيظ",
                "- انت ح تسبني وتروح وراها ايه ماوحشتكش يا هوبا وبعدين هي تزعل ليه نظر لها بهاء وهو يحاول التحكم في اعصابه",
                "- منار اول واخر مره تعملي الحركة دي وبعد كده احترمي نفسك فاهمة انا اسمي بهاء مش بلعب معاكي انا عن اذنكم",
                "انصرف بهاء يبحث عن زوجته فوجدها تقف بعيدا وكأنها تنظر إلى الاولاد وهم يلعبون فأقترب من خلفها وضمها ففزعت وتحركت ولكنه شدد من احتضانها",
                "- اهدي حبيبتي ده انا فصمتت ولم تتحرك ولم ترد دنيا حبيبتي عارف انك زعلانه معلش حبيبتي بنت مطيوره وانا وقفتها عند حدها حقك علي قلبي يا روح قلبي",
                "زفرت دنيا بهدوء",
                "- بهاء من فضلك سيبني اروح  اشوف الاولاد",
                "- لا يا دودو مش قبل ماتقولي انك خلاص مش زعلانه",
                "- يبقى ح اضحك عليك وانا ماتعودتش اضحك عليك",
                "-دنيا حبيبتي انا ذنبي ايه وبعدين انا اديتهم لها أدام امي خلاص بقى حبيبك ذنبه ايه",
                "فاستدارت دنيا ترفع اصبعها في وجهه وهي تتحدث بغضب طفولي",
                "- عارف يا هيبو لو عملت كده تاني ح اعلقك على باب الفيلا ماشي",
                "- وذنب هيبو ايه بس هو واد حليوه والبنات بتجري عليه",
                "فأقتربت دنيا منه وهي تتصنع الغضب",
                "- بقى ذنب هيبو ايه طيب ايه رايك اطيرلك راس هيبو",
                "فأقترب بهاء منها وهو يضع جبينه على جبينها وهمس بصوت اجش",
                "- ويهون عليكي هيبو يا دودو",
                "فأرتمت دنيا في احضانه وهي تضع رأسها على صدره",
                "- عمره مايهون ابدا",
                "- طيب يالا حبيبتي وخلي ايدك في أيدي اوعي تسيبيها سامعة",
                "- ماشي حبيبي",
                "عاد بهاء وهو يمسك يد دنيا بتملك وحنان وهم يدورون حول الضيوف حتى وصلوا الي سيف الذي ما ان استمع لصوت دنيا حتى ظل يتحرك على يد جده وهو يحاول الوصول إلى دنيا التي اقتربت منه وحملته وهو يلقى بنفسه في احضانها ويحرك رأسه على صدرها وهي تقبله وحاولت إعادته لهم فلم يرضخ سوا عندما حضرت حلا وهمست له فالتفت وذهب لها بهدوء وعاد يضع راسه على كتفها فابتسمت دنيا",
                "- حلا بقولك ايه شكله عايز ينام حبيبتي لو نام ادخلي حطيه عند يمني هناك انتي عارفة المكان",
                "- ماشي يا دنيا حاضر",
                "وابتعدت دنيا وذهب معها بهاء بعد اعتذاره لياسر وحسين واكملوا جولتهم حتى وصل إلى امه وأبيه وكانت تجلس معهم منار التي وقفت فور ان رأتهم ونظرت لبهاء بابتسامة",
                "- أيه يا بهاء هو انا ماوحشتكش مش مفروض كنت تقعد معايا نظرت دنيا الي بهاء ووضعت رأسها على صدره وابتسمت برقه",
                "- معلش يا سوري هيبو معلش قولي تاني اسمها ايه",
                "- منار حبيبتي",
                "- معلش يامنار النهاردة عيد ميلاد روكا لازم نكون معاها عن اذنكم احنا ماما معلش حضرتك عارفة",
                "- عارفة حبيبتي عارفة روحوا يالا هو احنا غرب",
                "وبعد تحرك دنيا وبهاء وجهت بهيرة نظرها لمنار بغضب وهمست",
                "- ياريت تحترمي حالك يامنار واسلوبك ده بلاش منه لأنك انتي اللي ح تندمي بعد كده",
                "- ليه ياخالتو هو انا عملت ايه وبعدين مش، شايفة الهانم بتتعامل ازاي معايا قال قولي اسمها ايه يعني ايه مش فاهمة",
                "نظر لها سعد ووجه يتحول للون الأحمر من الغضب",
                "- عارفة يامنار انا لو منها اول مادخلتي وجريتي على بهاء حضنتيه وبوستيه أدام الناس كنت عملت ايه كنت هبدتك قلم يعرفك مقامك بس هي علشان بنت أصول سكتت ياريت بقى تلمي روحك",
                "- ياعمو بهاء كان واحشني انا مش قصدي حاجة وحشه",
                "- تمام خلصنا بقى",
                "مضى العيد ميلاد والكل سعيد  ولم يترك بهاء يد دنيا من يده واحتفلوا مع روكا وباهر وكان حسين ينظر إلى حلا التي تحمل سيف وياسر الذي يلعب مع كريم ابن حلا ذو الاربع أعوام وكان مبتسم حتى اقتربت منه دنيا وبهاء",
                "- أيه يابابا سرحان في ايه وفين المزه بتاعتك",
                "ضحك حسين وهو يسحبها لتجلس بجواره هي وبهاء",
                "- مزتي راحت تعملي قهوة وسرحان في الجوز اللي هناك ده",
                "التفتت دنيا وبهاء فوجدت ياسر يجلس بجوار حلا وكلا منهم يحمل ابن الاخر والاثنين منسجمان معا فتغيرت ملامح دنيا ونظرت لحسين",
                "- يابابا يابابا هو ماحرمش يابابا هي البنات والستات بقت لعبه في ايده",
                "نظر لها حسين بحزن",
                "- اخص عليكي يادنيا انتي شايفة اني زباله قوي كده",
                "ارتمت دنيا في أحضان ابيها",
                "- انا اسفة يابابا مش قصدي والله",
                "- دنيا حبيبتي المفروض انكم شايفين ياسر معاكم في الشغل عامل ايه هنا رد بهاء",
                "- فعلا يا بابا ياسر بيشتغل من نار لدرجة انه يوم مابيروح بدري بيروح ١١ بالليل",
                "- ايوة يا بهاء ياسر من يوم ماعرف لعبه امه ومشاركه رانيا معاها في طلاق دنيا و اهانتها وجرحها من يوم ما عرف ده و هو عايش معاهم زي الضيف بيهتم بسيف وبس امه رقده في السرير مابتتحركش الا للشديد القوي لما تيقنت اني خلاص استحاله ارجعها اما رانيا ف من يومها وهو محرمها عليه وقالها يطلقها رفضت يعني ياسر عايش من غير زوجة",
                "كانت دنيا وبهاء يستمعون له وهم في ذهول",
                "- ياااااااه يابابا معقول طيب حضرتك ماقلتش ليه",
                "- ماكانش ينفع يا بهاء وضع ياسر معاكم حساس ردت دنيا",
                "- يابابا ربنا يوفقه ويسعده يارب",
                "- يارب حبيبتي",
                "- عموما حلا انسانة جميلة قوي هي ارمله وأهل جوزها قرفنها علشان مش عايزنها تورث",
                "- الله المستعان يابنتي يعمله الخير يارب",
                "انصرف بهاء ودنيا وهي تمسك بيده وتميل على كتفه فشعر بهاء بها فهمس",
                "- مالك يا ديدي",
                "- بحبك ياهيبو",
                "- وهيبو بيحبك يا ديدو",
                "هيبو قريبتك دي شكلي كده ح اروح اخرج لها عينها  من مكانها هو في ايه دي عينها منزلتش من عليك اووووف",
                "اخذ بهاء يضحك وهو يضم دنيا لأحضانه",
                "- حبيبتي مافيش حد في القلب والعقل غيرك",
                "-ربنا مايحرمني منك حبيبي يالا تعال نروح نقعد معاهم بقي",
                "انصرف الجميع وتبقى فقط الضيوف وكانوا يتحدثون ويضحكون حتى استمعوا لمنار وهي تحدث بهاء",
                "- بهاء معلش ممكن اطلب منك طلب انا عايزة انزل الشغل عندك في الشركة",
                "ارتبك بهاء ونظر لدنيا وتحدث",
                "- عايزة تنزلي عندنا تشتغلي ايه يامنار ده مش تخصصك خالص",
                "- اي حاجة يابهاء في الحسابات ان شالله حتى في العلاقات العامة",
                "- طيب ربنا يسهل يا منار ح اتناقش مع دنيا ونشوف نظرت له منار وهمست بسخرية",
                "- هو انت ماتعرفش تاخد قرار لوحدك في شركتك وقف بهاء ونظر لها بغضب",
                "- اولا يا محترمة الشركة شركتي وشركة دنيا",
                "- أيه ده يعني ايه",
                "- يعني دنيا شريكتي في النص في كل حاجة لها حق الإدارة وكل حاجة دنيا تملك نص الشركة رغم ان مالكيش انك تعرفي بس عادي علشان تتهدي يالا يا دنيا علشان نطلع الاولاد اللي ناموا دول",
                "- يالا حبيبي عن اذنكم ياجماعه ربع ساعة وننزلكم",
                "وقف سعد ونظر لزوجته ومنار",
                "- لا حبيبتي خليكم بقى طول النهار مجهود عليكم احنا ح نمشي قاعد يامحمد",
                "- لا يا سعد يالا بينا معاكم كل سنة وانتم طيبين جميعا",
                "انصرف الكل وصعد الاخرون الي شققهم ودخل بهاء ودنيا الي بيتهم وقامت دنيا بروتينها المعتاد من نوم رحيق وباهر وبعدها توجهت الي غرفتها حتى تبدل ملابسها وهي أمام الدولاب تختار ماذا تلبس وجدت من يحتضنها من الخلف",
                "- حبيبتي عارف انك مضايقة",
                "- لا ابدا حبيبي مش مضايقة ولا حاجة لكن البنت دي انا بجد مش مرتاحة لها يا بهاء",
                "- ماتقلقيش منها حبيبتي دي بيت طقة",
                "- ماشي ياروحي دلوقتي ح تعمل ايه في موضوع شغلها",
                "- اللي انتي عايزاه ياروحي",
                "- لو انت رفضت ح تقولك دنيا اللي بتمشي كلمتها وانا استحاله أحطك في الموقف ده بص شغلها ونشوف وفهمها الغلطة بفوره",
                "- عيوني ياقلبي ايه مش ح نحتفل احنا كمان ولا ايه",
                "تصنعت دنيا الهبل",
                "- نحتفل بأيه حبيبي",
                "- بت يا دودو ياحلوه انتي سيبيني انا اختار القميص فضحكت دنيا وهي تتمايل على زوجها بدلع",
                "- لا ياخويا انت شقى وبتنقي حاجات غريبة كده ومالهاش لازمة",
                "ضحك بهاء بقوه واقترب وهو ينظر إليها وهمس",
                "- وهذا هو المطلوب ياقلب  حبيبك",
                "وذهب الاثنان الي عالمهم الرومانسي الذي ادمناه هما الاثنان فأصبح بهاء لا يستطيع النوم سوا ودنيا في احضانه يحتويها بين يديه وكذلك دنيا لا تستطيع النوم سوا في أحضان بهاء",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مر يومان بعد عيد ميلاد رحيق الصغيرة وكانت دنيا في العمل مع بهاء وكانوا في اجتماع مع باقي المهندسين لمتابعة سير العمل وكان شادي قد علم من بحثه خلف دنيا ان ياسر طليق دنيا وكان يحمل داخله ضغينه من بهاء انه تزوج من دنيا التي احبها فبعد انتهاء الاجتماع وقبل خروج الجميع نظر شادي بخبث لدنيا ومال هامسا وهو متخيل ان بهاء لا يستمع لهم",
                "- بس والله برافو عليكي يا دنيا جوزك وطليقك في نفس الشغل ياترى بهاء مكفكيش فجبتي ياسر طيب ما انا كنت موجود",
                "كانت دنيا تسمعه وهي في حالة ذهول ولجل حظه الاغبر كان بهاء قد استمع لكلماته فالتفت له ولطمه بقوة جعلته يكاد يقع لولا أن اسنده ياسر واقترب بهاء مره اخرى منه وامسكه من ملابسه وظل يضربه بقوه حتى اقترب منه يسري وياسر وهم يحاولون منعه والآخر كان أرضا فوقف وهو ينظر بغل لهم فهو لم يتصور ان يسمعه بهاء",
                "- أيه زعلان قوي اني قلت الحقيقة الهانم جايبه طليقها يشتغل في الشركة بتاعة جوزها وعامله الست الطاهرة ما كنت موجود وقبل ان يكمل كان ياسر قد ترك بهاء واتجه لشادي واكمل عليه ضربا والكل في حالة ذهول حتى استمع لصوت دنيا",
                "- سيبه ياباشمهندس أصل الو سخ اللي زي ده مايعرفش يعني ايه علاقه نظيفة وسوية انت  بتكلم في شرفي ياحي وان وبكل جراءة و وقاحة عارف انا لو ماكنتش متجوزة بهاء كنت برضه استحاله ابص لواحد زيك وهنا اقترب بهاء من دنيا محتضنا اياها بقوة ونظر لياسر وابتسم",
                "- سيبه يا ياسر ح تودي نفسك في داهية علشان كل ب ولا يسوي يسري حضر للبيه جواب فصل من الشركة وسلمه كل مستحقاته انا كان ممكن اطلعك من هنا من غير مليم وكمان كان ممكن اوديك في داهية بس مش ح انزل بمستوايا لمستوى حق ير زيك بس برضه مش ح اسيب حق مراتي ولا حقي مالكش عندي اي شهادة بالعكس اعرف كويس اني ح افضل وراك لما توريني ح تعرف تشتغل فين برررررررررره وخليك عارف اني وراك يا شادي وح اخليك في يوم تقول حقي برقبتي",
                "كان الكل يقف في حالة ذهول حتى وقف ياسر أمام بهاء ودنيا",
                "- اسف ياباشمهندس اسف ياباشمهندسة عمري ماتصورت ان وجودي يعمل المشكلة دي انا فورا ح اقدم استقالتي نظر له بهاء",
                "- ياسر انا سبق وقلتها لك ادام يسري لما رجعنا من السفر ولقيناك هنا احنا أكبر من كده وانا عندي ثقة في مراتي تفوق الحد وبعد ما اشتغلت معانا وشفت شغلك ومعاملتك مع الناس ومع دنيا اتأكدت ان كلامي صح ومش كل ب زي ده اللي ح يخسرك شغلك ويخسرني مهندس كفء شغال ب٣ مهندسين واللي شايف ان كلامي غلط ومش عجبه الباب موجود مع الف سلامه",
                "قام بالرد مهندس يعمل بجوار ياسر يدعي محمد",
                "- بصراحة ياباشمهندس انا بشتغل مع ياسر من ساعة ما وصل وزي ماحضرتك قلت عمري ماشفته بص كده ولا كده ومتعاون مع الكل وشغال من نار حتى لو صدفت والمهندسة دنيا كانت بتوجه لنا أي كلام عمري ماشفته بص لها الشهادة دي لله اتحاسب عليها لكن اللي زي شادي ده بني ادم وا طي وخس يس وبصراحة مافيش مهندسة ولا اي واحده شغالة معانا ماسلمتش من غلاسته عليها وادي مهندسة حلا تشهد ان في يوم مسحت بكرامته الأرض ولولا اني هددته يومها اني ح أبلغ حضرتك كان فضل يضايقها بصراحة حضرتك عملت الصح واحنا لنا الشرف اننا شغالين عند حضرتك",
                "ابتسم بهاء وهو يضع يده على كتف محمد وياسر",
                "- انتم شغالين معانا مش عندنا احنا هنا كلنا اهل وعمري ما اتعاملت معاكم على انكم شغالين عندنا لا كلكم أهلنا يالا كل واحد يروح يكمل اللي وراه يسري اعمل اعلان تاني اطلب مهندس مكان الحيوان اللي مشي",
                "ابتسم ياسر ونظر لبهاء",
                "- مالوش لزوم يا باشمهندس انا ح اشيل شغله",
                "- كده كتير عليك يا ياسر ومجهود يفوق القدرة على التحمل",
                "- صدقني انا معنديش مشكلة",
                "- خلاص سلم باقي شغل جمال لدنيا تكمله هي وانت استلم شغل الزفت ده انا مش حمل انك توقع منا انت شايل شغل كتير",
                "- وانا اده ياباشمهندس ماتقلقش عليا ولو حسيت اني تعبت ح اسلم الشغل للمهندسة دنيا",
                "- يا ياسر اسمع الكلام",
                "- والله ياباشمهندس ماتعب كل الموضوع اني الصبح بدل ما اجي على هنا ح اعدي على العمال اشوف الشغل وانظمه وبعدين حضرتك عارف رجالتنا يعتمد عليهم وفاهمين كويس ولو حسيت اني ح اقصر ح اسلم فورا المشروع للمهندسة دنيا وكمان مهندسة حلا بتساعدني ومحمد معايا احنا كلنا ايد واحدة يمكن انا جديد عليهم بس كلنا مع بعض وبنشيل بعض ماتقلقش وراك رجالة تأكل الزلط",
                "ضحك بهاء ونظر له وهو يربت على كتفه",
                "- عارف ومتاكد ان معايا ناس تفوت في الحديد انتم ضهر وسند للشركة ياشباب يالا اتفضلوا على شغلكم",
                "خرج الجميع عدا يسري الذي كان يشعر ان صديقه يغلي وفور ان أغلق الباب قام بهاء بضم دنيا لصدره بقوه مقبلا راسها",
                "- حقك عليا حبيبتي عارف انك موجوعة",
                "- ماكنتش متصوره انه حقير للدرجة دي",
                "هنا تدخل يسري وهو ينظر لهم",
                "- ماتفتكريش يادنيا اني ح اسيبه وديني وما اعبد لخليه يندم على كل كلمة قالها بهاء أصله مالوش في الشر ده تخصصي يبقى يفرجني ح يلاقي شركة تشغله ازاي والله لعلم عليه تعليمه تخليه يمشي مطاطي راسه الواطي ده انا عديت له كتير وحاولت معاه بدل المره عشره لكن خلاص بقى وحياة امي لخليه فرجه لكل من هب ودب",
                "نظرت له دنيا بامتنان",
                "- سيبه يا يسري ده مايستهلش",
                "- لا ياختي انا مش طيب زيكم انا بقى حطيته في دماغي وانتي اوعي تزعلي ولا تضايقي نفسك ده حمار وغبي وجابه لنفسه يستحمل بقى لو راجل سلام انا علشان مش فاضي عندي حفله وح اقلب شرير وبفكر اخد الواد ياسر معايا اهو يطلع غله منه شويه",
                "وخرج وتركهم ينظرون له وفجاءه ضحك الاثنان بقوة واقترب بهاء من دنيا ووضع جبينه على جبينها",
                "- حبيبي زعلان",
                "- لا يا حبيبي ازعل ازاي بعد حقي ماجه من الكل بس بليز يا هيبو قول ليسري بلاش يتقل قوي في الاذيه علشان برضه يلاقي شغل",
                "- حبيبي الطيوب ابو قلب ابيض ده يا ناس اعمل فيه ايه",
                "- ضحكت دنيا ومالت براسها تنظر له لما نروح ح اقولك"
            ]
        },
        {
            "name": "الفصل الثالث والعشرين 🌹",
            "content": [
                "بعد مرور اسبوع كانت دنيا تجلس مع بهاء ويسري في المكتب ووجدوا السكرتير يدخل ليبلغهم بوجود منار بالخارج فسمح لها بهاء بالدخول وبالفعل دخلت وقامت بالسلام على الكل",
                "- صباح الخير انا جيت حسب اتفاقنا يابهاء فنظر لها بهاء",
                "- صباح النور يا انسه منار هنا انا باشمهندس بهاء هنا كل واحد له لقبه مش قاعدة في النادي انتي",
                "- انا اسفة ياباشمهندس",
                "- تمام اتفضلي مع المهندس يسري ح يوريكي فين شغلك",
                "- أيه ده هو انا مش ح اشتغل معاك هنا",
                "وقف بهاء ونظر لها بغضب",
                "- منار  ماتخلنيش اغير رأي واقولك روحي فاهمة",
                "- انا اسفة انا بس عايزة اشتغل مع حد اعرفه",
                "- والله اللي عايز يشتغل بيشتغل في اي مكان بكررها لك تاني يا منار هنا كل واحد له احترامه انتي هنا موظفة زي اي حد تتعاملي بأدب اي تجاوز ح يكون رد فعلنا مش حلو فاهمة كلامي كويس",
                "- فاهمة عن اذنكم",
                "انصرفت منار مع يسري الذي أخذها وذهب بها إلى قسم العلاقات العامة وكان معها اثنان فتاة ورجل وعاد بعدها يسري الي بهاء ودنيا طرق الباب ودخل وعلى وجه ابتسامة شريرة يعرف معناها بهاء فنظر له وابتسم",
                "- وراك ايه يا يسري ضحكة عادل أدهم دي وراها ايه ضحك يسري بقوة",
                "- دائما كده قفشني",
                "- انطق يابني وراك ايه",
                "- ولا اي حاجه بس علمت لك على شادي لما خليته خلاص",
                "نظرت له دنيا",
                "- كفاية يا يسري خلاص سيبه بقى يشوف شغل",
                "- كان يستاهل اللي عملته يادنيا كان لازم اخليه يندم ويتعلم الأدب ويعرف ان الله حق وكتاب الله انا لولا والده كلمني وقالي انه حكي له كل حاجة وانه هبده قلم معتبر وطرده من البيت لانه خاض في شرفك ولولا والدته اللي اتحايلت عليه انه يسامح ابنه ويرجعه البيت هو كلمني واتحايل عليا اني اسيبه يلاقي شغل وبصراحة هو صعب عليا بس قلت له لازم ارجع لأصحاب الشأن اللي خاض فيهم وجيت اخد رأيكم كفاية عليه كده",
                "رد بهاء",
                "- خلاص يا يسري اعتقه بقى ووصي عليه في اي شركة بعيد عنا",
                "- تمام خلاص كده يعني انتم الاتنين متفقين ردت دنيا",
                "- طبعا يا يسري خلاص كده زي ما بهاء قالك",
                "- ماشي ياستي حاضر عونيا سلام بقى ياحلوين",
                "خرج يسري من مكتب بهاء وقام بتنفيذ ما اتفقوا عليه واستمر العمل على قدم وساق في الشركة واصبحت منار تعمل في العلاقات العامة وكلما سمحت لها الفرصة تحاول التحدث مع بهاء والتقرب منه ولكنه دائما ما يصدها ولا يسمح لها بذلك",
                "مر علي وجودها ٣ شهور اخرى وكانت دنيا تحاول دائما التحكم في اعصابها حتى لا تفقدها عليها وفي يوم اتت حلا لدنيا تطلب التحدث معها فذهبت معها دنيا الي خارج الشركة حتى يتحدثون بأريحيه",
                "- خير يا حلا في ايه ليه حساكي متوتره كده",
                "- دنيا بعيد عن انك رئيستي انتي عارفة انك صديقة ليا وانا في حيرة مش عارفة اعمل ايه",
                "- اتكلمي يا حلا انا سمعاكي حبيبتي",
                "- انتي عارفة ان اعمام كريم قرفني في عشتي علشان اتنازل عن ورثه من ابوه الله يرحمه او اتجوز اخوه اللي متجوز اتنين",
                "- دول مفترين وربنا مش ح يسيبهم",
                "- دنيا انا في حيرة ومعنديش غيرك اشكي له وعارفة ان الكلام ده ممكن يضايقك",
                "- كلام ايه يا حلا اتكلمي يابنتي",
                "-المهندس ياسر ابتسمت دنيا بحب",
                "- معجب وعايز يتقدم صح صعقت حلا ونظرت لها",
                "- أيه ده هو اتكلم معاكم",
                "- لا حبيبتي بس من يوم عيد ميلاد روكا وانا شايفه ان هو عينه عليكي",
                "-طيب قوليلي اعمل ايه هو بيقولي اتنازلي عن ورث كريم وانا أن شاء الله اعوضه مقابل انهم ماياخدوش كريم مني لو اتجوزت بس انا مش عارفة خايفة قوي يادنيا يعني ياسر كان متجوزك وبعد كده اتجوز واحده تانية ودلوقتي عايز يتجوزني",
                "ابتسمت دنيا وهي تربت على يد حلا وقصت لها لماذا انفصلت عن ياسر وحكت لها عن حياته مع ام ابنه",
                "- ها بعد اللي قلته ده ايه رايك وبعدين ح اقولك حاجة كمان لو انتي موافقة سيبيني اعرف منه نظامه ح يكون ازاي لو اتجوزتم بصي يا حلا ياسر كويس المشكلة كانت ضعف شخصيته بينه وبين مامته وأعتقد على ما اعرف انها اتهدت خلاص ها اتكلم معاه واعرف ايه النظام",
                "هزت حلا رأسها بخجل فأحتضنتها دنيا وهمست لها مبارك مؤقتا وعاد الاثنان مره اخري للعمل وهم لا يعرفون ماذا ينتظرهم",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "تجلس منار وهي تتأكل غيظاً من دنيا فهي لا تستطيع أن تجذب بهاء لها فقررت ان تفعل اي شئ حتى تحاول أن تأخذه منها وهي تفكر مع نفسها استمعت لرنين الهاتف وعندما ردت كان مدير البنك يبلغها انه يرغب في التحدث مع دنيا لأمر هام وتصنعت هي انها تحول الخط لها وقامت بالرد عليه بعد تغيير صوتها وكانت هناك مشكلة ويجب على دنيا الذهاب للبنك فورا والا توقفت أوراق الصفقة تماما وابلغته هي انها ليست متفرغة اليوم وليفعل ما يفعل فالف بنك يرغب في التعامل معهم واغلقت الهاتف في وجه وهي سعيده للغاية متصوره انها هكذا اضرت بدنيا والعمل ولابد هنا أن تحدث مشكلة بين دنيا و بهاء وتناست ان دنيا لها نصف الشركة فكيف لها أن تفعل ذلك  وكانت منار لا تعرف ان دنيا ليست موجوده بالعمل فقد تصورت انها بالدور الثاني",
                "عادت دنيا للعمل ودخلت لبهاء وقصت له حديث حلا وطلبت منه أن تتحدث مع ياسر في وجوده فابلغها ان ياسر في الموقع وبعدها سيذهب لأخذ ولده و يذهب لايصاله لحسين وهناء واستمعوا لدقات على الباب فسمح بالدخول فوجده يسري ووجه ينم عن مصيبةفنظر له بهاء",
                "- في أيه يا يسري",
                "- مصيبة يا بهاء ورق الصفقة اللي في البنك كان فيه مشكلة ومدير البنك اتصل وطلب يكلم دنيا لأنها المسئولة ودنيا وصمت",
                "فنظرت له دنيا بذهول",
                "- دنيا مالها يا يسري والكلام ده كان امتي",
                "- بيقول انك رديتي عليه بقلة ادب وقلتي انك مش فاضية وان الف بنك عايز يتعامل معانا وقفلتي السماعة في وشه",
                "- نعم انت بتهرج انا ماحصلش مني الكلام ده خالص ولا كنت هنا من اصله",
                "- انا واثق ان في حاجة غلط بس مش قادر افكر دي مصيبة والراجل لولا انه صديق ليا قالي انه كان ممكن يعمل رفض التعامل مع شركتنا بس كلمني واداني مهلة ساعتين اعرف في ايه وتكلميه بشكل شخصي تعتذري منه وانا عارف انه دماغه سم واكيد ح يسمعك كلام زباله",
                "كان بهاء في حالة من الصمت حتى وقف وخرج من المكتب وقام بإستدعاء منار و زميلها  فالفتاه الأخري اجازة ودخل بهم الي المكتب وكانت دنيا تجلس في توتر وكذلك يسري",
                "- عايز اعرف مين اللي رد على مدير البنك اللي سأل على دنيا ارتبكت منار فهي لم تحسب حساب ان ينكشف الموضوع سريعا هكذا ورد زميلها سريعا",
                "- ياريس انا النهاردة مردتش على اي تليفونات لان كان معايا شغل في الأرشيف ومنار هي اللي كانت على التليفونات",
                "- تمام ياجاسر روح انت ها يا منار انتي اللي رديتي",
                "- ايوة يا ريس انا اللي رديت وحولت التليفون لدنيا صرخ بهاء بغضب",
                "- مهندسة دنيا",
                "- اسفة مهندسة دنيا",
                "صرخت دنيا وهي تقف تنتفض",
                "- حولتي التليفون لمين انتي بتستهبلي",
                "- ايوة انا حولت لحضرتك التليفون وكنتي في الدور اللي فوق انتي ح تتبلي عليا ياباشمهندسه",
                "- انتي بني ادمه كدابه بص يا باشمهندس بهاء انا ماشية ولما تعرف الهانم دي عملت كده ازاي انا ح ابقى منتظره حقي تمام عن اذنك وانصرفت دنيا سريعا وكان بهاء يصرخ",
                "- دنيا استنى",
                "ولكن دنيا لم  تنتظر وانصرفت سريعا وهنا توجه بهاء  الي منار وقام بمسكها بغضب",
                "- انتي بني ادمه حق يره وبقولها لك اهوانا واثق ان انتي عملتي كده و ح اجيب الدليل وساعتها ح افرمك فاهمة يعني ايه غوري على مكتبك",
                "خرجت منار سريعا خوفا من بطش بهاء والتفت بهاء ينظر إلى يسري",
                "- ساكت كده ليه",
                "- مش قادر افكر  الزفته اللي بره دي عملت كده ازاي هو حبها ليك عماها للدرجة دي",
                "- حب ايه انت كمان",
                "- يبقى انت أعمى يا بهاء البت دي عينها منك بص انا ح اكلم مدير البنك ح اخليه يأجل الموضوع لبكره لغاية ماتروح لدنيا وتصالحها وتخلص من البت دي والصبح ح نروح البنك احنا التلاته وتليفونات البنك بتتسجل ونشوف مين رد عليه ولا اقولك انا مش ح استنى لبكرة انا ح اكلمه حالا واخليه يبعت لي تسجيل المكالمة وح نعرف ساعتها بالدليل",
                "- ماشي يا يسري",
                "وفجاءة رن هاتف بهاء وكان ياسر",
                "- ايوة يا ياسر",
                "- الحقني ياباشمهندس",
                "- في أيه انت فين",
                "- انا في البيت عند بابا  وفجاءة مدام دنيا دخلت واول مادخلت اغم عليها ماما هناء ويمني دخلوها عند يمني وبعتوا يجيبوا دكتور وانا مش عارف اعمل ايه بابا وأمير مش هنا وهما اتلخموا فيها وطبعا محدش ح يكلمك قولي اعمل ايه امشي ولا اعمل ايه",
                "- انا في الطريق يا ياسر خليك عندك ماينفعش دكتور يجي وهما وحدهم ربع ساعة واكون عندك",
                "كان بهاء قد تحرك فور سماعه باغماء دنيا ووصل الي البيت سريعا وهو لا يعرف كيف وصل ونزل من السيارة سريعا فوجد ياسر يقف على باب شقة يمني من الخارج",
                "- الدكتور جه",
                "- اه جوه",
                "اندفع بهاء الي الغرفة فوجد الطبيب يكتب شيئا فجري ناحية دنيا يحتضنها دون أن يهتم  بمن يقف",
                "- مالك ياقلبي فيكي ايه انتي كويسة نروح مستشفى اتكلمي يادنيا",
                "كانت دنيا في حالة صمت فقط تستند على صدر بهاء فنظر الي الطبيب",
                "- في أيه يادكتور فهمني مالها",
                "فابتسم الطبيب ونظر لهم انا مش عارف ليه هما التلاته مسهمين بالشكل ده ودموعهم نازله كده انتم مش فرحانين ان بنتكم حامل نظر بهاء للطبيب",
                "- بنتهم مين حضرتك تقصد دنيا مراتي دنيا حامل بجد",
                "- ايوة ياسيدي حامل بجد مش عارف ازاي هي ماحستش المهم دي روشته فيها شوية تحاليل لازم تعملها وبعدها بقى تتابع مع دكتور نسا عن اذنكم والف مبروك",
                "- الله يبارك فيك يادكتور ايه ياماما مافيش زغروطه دي دنيا حامل يا امي حامل",
                "هنا انتبهت هناء فقامت بإطلاق الزغاريط هي ويمني وهم يبكون ويقتربون من دنيا يحتضنوها وقام بهاء بالذهاب مع الطبيب للخارج فوجد ياسر مازال ينتظر فقام بحساب الطبيب ونظر لياسر",
                "- متشكر يا ياسر قوي متشكر كتر خيرك انك فضلت معاهم",
                "- حضرتك مافيش داعي للشكر ده واجب المهم المدام كويسة نظر بهاء لعيون ياسر وهو يخبره حتى يرى ردت فعله",
                "- كويسة يا ياسر كويسة قوي دنيا حامل فوجئ بهاء بياسر يبتسم وهو يرفع يده للأعلى",
                "- اللهم لك الحمد والشكر اللهم لك الحمد رضيتها يارب زي مارضيتني ونظر لبهاء ربنا يكملها بخير ياباشمهندس الف مبروك ياريت تبارك لها عن لساني نظر له بهاء",
                "- اولا من هنا ورايح بهاء وبس يا ياسر وبعدين ثانيا تيجي تبارك لها بنفسك هي عايزاك بس استسمحك عشر دقايق محتاج اصفي خلاف حصل بيني وبين دنيا وبعدها تدخل تبارك وتهني ونادي بهاء على يمني",
                "- يمني يا يمني",
                "- ايوة ايوة جيت يالهوي ياسر انا اسفة ياخويا اتلخمت في دنيا ونسيت انك هنا يالهوي الولاد",
                "ضحك بهاء وياسر بشده ونظر لها بهاء",
                "- روحي ياختي شوفي الولاد فين وضيفي ياسر يابخيلة عشر دقايق بس وادخل يا ياسر",
                "- لا معلش حضرتك ناديني بعد ماتخلص",
                "- ماشي ياسيدي عن اذنكم",
                "دخل بهاء فوجد هناء تحتضن دنيا والاثنين يبكون فاقترب من هناء وقبل رأسها",
                "- ماما بليز كلمي بابا حسين وخليه يجي",
                "- حاضر ياحبيبي الف مبروك ياقلب امك",
                "- الله يبارك في حضرتك ومن فضلك ياماما قولي ليمني تعمل لدنيا عصير",
                "- عيوني ده انا اللي ح اعملها حالا",
                "خرجت هناء واقترب بهاء من دنيا يحتضنها بقوة ويقبل سائر وجهها وهو يبارك لها بين القبلة والقبلة حتى ذابت بين احضانه",
                "- يعني انا دلوقتي اعمل فيكي ايه تجري بالشكل ده من الشركة افرضي كان حصلك حاجة كنت ح اعمل انا ايه",
                "- كنت مضايقة قوي يا بهاء وحسيت اني لو قعدت شوية كمان ح امسكها ارنها علقه",
                "- تقومي تعملي كده يا دنيا كنتي اضربيها وانا ح اساعدك حبيبتي... المهم انا ذنبي ايه؟ انتي فاكرة اني صدقتها",
                "- لا طبعا بس كان لازم امشي واسيبك انت تتصرف مهما كان بنت خالتك حبيبي",
                "- الله على احلى حبيبي دي سيبك من الزفته دي دلوقتي انا طاير من السعادة",
                "- بجد يابهاء مبسوط بجد",
                "- طبعا ياقلب بهاء عندك شك",
                "- كنت خايفه تزعل علشان الاولاد وكمان ماما رضا ح تعمل ايه انا خايفة على زعلها قوي",
                "- اوعي تفكري في حاجة تزعلك كل حاجة ح تعدي فاهمة ياخبر ابيض انا نسيت ياسر بره",
                "- ياسر هو لسه بره",
                "- انا لما كلمني قالي.. طلبت منه يستنى ما هو اللي اتصل بيا",
                "- عرف",
                "- عرف و قص عليها مافعله عندما علم ثواني اندهه قادرة تكلمي معاه دلوقتي",
                "- اه تمام ناديه حبيبي",
                "- عيون حبيبك",
                "قام بهاء بالنداء على ياسر فدخل وهو يضع راسه ارضا",
                "- الف مبروك مره تانية ياباشمهندس",
                "- تاني ياياسر قلت لك بهاء وبس ودنيا وبس انت بقيت واحد من العيله خلاص",
                "رفع ياسر رأسه وعيونه تلمع بدموع الفرح",
                "- شرف ليا اكون وسطكم ربنا يسعدكم ويفرحكم كمان وكمان الف مبروك يا مدام دنيا من قلبي فرحت لك الحمدلله ربنا رضاكي زي مارضاني بسيف",
                "-اولا دنيا زي ماقال بهاء ثانيا الله يبارك فيك يا ياسر متشكره قوي لذوقك ثالثا بقى ربنا رضاك بسيفو العسل وكريم كمان ولا ايه",
                "نظر ياسر لدنيا بسعادة تنطق من عينه وهمس بصوت مرتجف",
                "- وفقت! حلا وفقت يا دنيا بجد",
                "- بص يا ياسر اقعد بقى كده علشان محتاجين نتكلم بجد",
                "- خير يارب",
                "نظرت دنيا لبهاء",
                "- حبيبي تكلم انت ولا اكلم انا",
                "- لا اتكلمي انتي طبعا انتي اللي قعدتي مع حلا مش انا",
                "- بص يا ياسر حلا غلبانة واعمام كريم قرفنها في عيشتها",
                "- قلت لها والله قلت لها اتنازلي عن أي حاجة لهم وانا أن ربنا أراد ح اعوض كريم",
                "- كلام حلو يا ياسر وان شاء الله تقدر بس دلوقتي انت متجوز و عايز تتجوز تاني",
                "- بدون قطع كلامك يادنيا انا مش متجوز",
                "- مش قصدي يا ياسر بابا قالنا على اللي فيها بس برضه واحدة متعلقه في رقبتك ح تنظم نفسك ازاي",
                "ضحك ياسر بقهر وحزن ونظر لهم",
                "- مافيش حد متعلق في رقبتي انا طلقتها شهقت دنيا ونظر بهاء له",
                "- ليه التسرع يا ياسر و ابنك ده لسه صغير",
                "وقف ياسر وهو يدور حول نفسه",
                "- ح احكي لكم بس افهموني صح انا اخدت اكبر قلم في حياتي على رائ يمني بعت الغالي بالرخيص عارف يابهاء انا قلت لامي حتى لو كانت دنيا خلفت مني وانا اسف على كلامي بس عندي احساس انكم فاهمين صح قلت لها كنتي برضه ح تعملي اي حاجة علشان تبعدينا واهي نجحت والحمدلله ان دنيا بقت مراتك يا بهاء انت أحق بيها راجل بجد صونتها ربنا يسعدكم ويفرحكم و والله من قلبي المهم اتجوزت رانيا ولما انفصلت عن دنيا قلت خلاص قدري ونصيبي واعيش معاها خصوصا انها حامل وروحت وسمعت اللي عملوه حرمتها عليا ومظلمتهاش والله خيرتها تتطلق بس رفضت ولما اشتغلت في الشركة واتعرفت على حلا كنت بقاوم احساسي بيها وبكريم وقلت خلاص ادي لرانيا فرصة علشان اقدر ابعد تفكيري عن حلا اليوم ده روحت بدري البيت لقيت جواب من البنك باسم رانيا استغربت لاني عارف انها معندهاش تعاملات بنكيه بصيت فيه انصدمت صدمة عمري لقيت عندها رصيد فوق النص مليون جنيه صعقت دنيا",
                "- يالهوي نص مليون جنيه جبتهم منين",
                "- هنا كانت الصدمة فضلت ادور وراها لما عرفت ان الهانم اخدت فلوس جوزها الاولاني كلها اللي كان بيبعتها لها علشان تبني له بيت علي حته الأرض بتاعته والهانم اخدت الفلوس كلها لنفسها اشترت دهب والشقه اللي كانت قاعدة فيها والباقي في البنك الراجل لما عرف اتصدم وطلقها بعد مافوض أمره لله لما عرفت كنت خلاص بقى جبت أخرى ورحت وقلت لها اني عرفت كل حاجة مانكرتش طلقتها قالت لي ح اخد ابني وابقى قابلني بقى وح اقرفك علشان تشوفه وح اقوله انك واطي وندل ضحكت قوي وقلت لها بالسلامة الولد لسن معين وح اخده بالقانون خديه بقى دلوقتي وشيلي وربي وح اخده بعد كده على الجاهز حتى اعيش حياتي واتجوز بدل الرهبنه اللي انا فيها دي ساعتها بصت لي وقالت لي لا ياحبيبي خليلك ابنك مش عايزاه قال وانا كنت فاكره اني ح اعيش واتهني معاك",
                "بس ده كل اللي حصل ساعتها اخدتها للمحامي الأول عملت تنازل عن ابنها في مقابل عربيتي وبعدها على المأذون وطلقتها وخلاص",
                "كان بهاء ودنيا ينظرون له وهم في حالة من الذهول وهو ينظر لهم وهو مبتسم",
                "- ايه مالكم متنحين كده ليه رد بهاء",
                "- انت بتكلم جد اتنازلت عن ابنها مقابل عربيتك",
                "- اه والله هنا ضحكت دنيا وفجاءة أطلقت زغروطة طويلة ونظرت لـ ياسر",
                "- مبارك يا ياسر الف مليون مبارك ياخويا بس خلي بالك ح تعمل حاجة كده ولا كده لحلا ح تلاقينا في وشك انا وبهاء",
                "- لا ماتقلقوش والله",
                "هنا دخلت يمني وهناء وهم يتساءلون عن سبب الزغروطة ودخل خلفهم حسين وهو يندفع لدنيا يحتضنها ويقبل رأسها",
                "- مبارك يا قلب ابوكي مبارك يابنتي ربنا يكملك على خير يارب حبيبتي مبارك يا بهاء مبارك ياولادي الحمدلله عشت لغاية ما اشوف ولادك ياقلبي",
                "- حبيبي يابابا ربنا يديلك طولة العمر ويحفظك لنا يارب ومش تبارك لياسر كمان",
                "- ليه حامل ولا ايه",
                "نظر الجميع له وانهاروا في الضحك وقف ياسر واقترب من ابيه",
                "- الله يسامحك يابابا حامل برضه",
                "- والله يابني طلعت كده المهم قولي ابارك ليه",
                "- حلا وافقت على الجواز يابابا",
                "- الف مبروك ياحبيبي يارب تكون دي جوازه العمر يابني",
                "- ان شاء الله حبيبي ان شاء الله انا ح استأذن انا بقى يادوب اروح اخلص شوية حاجات في الشركة وبعدين ح ابقى اعدي اخد سيف",
                "- صحيح فين عربيتك مش شايفها بره",
                "وضع ياسر رأسه أرضا وهمس",
                "- اتنازلت عنها لرانيا مقابل تنازلها عن حضانة سيف",
                "وقف حسين بغضب",
                "- هي وا طية للدرجة دي لا اله الا الله اتنازلت عن ابنها علشان عربية وانت ماقلتليش ليه",
                "- مش ناقص اشيلك همي يا بابا انا قريب ان شاء الله ح اجيب عربية بالقسط",
                "اخرج حسين مفاتيح سيارته واعطاها لياسر",
                "- خد عربيتي حبيبي انا اصلا بروح وبرجع مع أمير مش بحتاجها ولما تبقى تجيب عربية ابقى رجعها",
                "- ايوة يا بابا بس",
                "- مافيش بس امسك وسيبني افرح ببنتي حبيبتي",
                "ضحكوا جميعا ووقف بهاء ونظر لهم",
                "- بص يا ياسر انا عايزك بلاش شغل دلوقتي وبعدين دلوقتي  نبعت نجيب غداء نتغدى كلنا سوا وبعدها عايزك يابابا انت وأمير وياسر ردت هناء",
                "- وتجيب غداء من بره ليه هو انا ح اخلي بنتي تاكل من بره برضه الاكل جهز خلاص ياحبيبي",
                "- ربنا مايحرمنا منك يا امي يالا بقى حضروا الاكل على ما اطلع دنيا تغيير هدومها ونرجع",
                "- ماشي حبيبي اطلعوا انتم على ما أمير يرجع يكون الاكل جهز تتغدوا وتشوف ياخويا عايزهم في ايه",
                "- ماشي يا امي وانتم بقى حضروا  لي دماغكم انا عايزكم صاحيين على الآخر وكلموا أمير يجي بسرعه"
            ]
        },
        {
            "name": "الفصل الرابع والعشرين 🌹",
            "content": [
                "صعد بهاء مع دنيا للأعلى وساعدها في ابدال ملابسها وابلغها انهم في المساء سيذهبون الي الطبيبة حتى تراها ويطمئنوا على حالتها وبعدها سيذهبون الي امه حتى يضع النقط على الحروف بالنسبة لمنار ووافقته دنيا كما طلبت منه الذهاب أيضا لرضا  وفي المساء عندما يعودون يبلغون باهر",
                "هبط الاثنان للأسفل وكان الكل مجتمع بعد حضور أمير ومباركته لهم وتناولوا الطعام وجلسوا جميعا سويا وبدء الكلام بهاء",
                "- دلوقتي كلنا متجمعين لكذا حاجة اولا حمل دنيا ثانيا جواز ياسر من حلا ثالثا بقى وده الأهم واللي فعلا مجمعكم علشانه هو اني عايز حضرتك يابابا لو ترضى يعني تضم شركتك لشركتنا انا ودنيا ونبقى كلنا بنشتغل مع بعض",
                "نظر حسين لبهاء",
                "- ايوة يا بهاء يابني ايش جاب لجاب شركتكم شركة كبيرة إنما أنا ده  لا هو مكتب ولا هو شركة ده حاجة صغيرة كده يادوب نبني عمارة نبني مخزن كده يعني",
                "- تمام يابابا حضرتك عندك عمال ومعدات وانا داخل في ٣ مشاريع كبار ومحتاج حد معايا يسندني محتاج حضرتك تتابع معايا العمال بحكم شغلك محتاج أمير في الحسابات حد ثقة ابقى مطمن له محتاج ياسر يكون مع يسري في الشغل الهندسي محتاج نكبر شركتنا ونكون كلنا سوا ح نكون كلنا شركاء بنسب",
                "نظر ياسر له وابتسم",
                "- معلش سامحوني انا موظف معاكم ح اشيل معاكم الشيله برقبتي إنما شركاء دي للأسف مش ح ينفع رد بهاء",
                "- يا ياسر انت ح تكون شريك بمجهودك الكبير اللي بتعمله انت مهندس كفء اه بس محدش بيعمل اللي بتعمله يبقى اكيد لك نسبة بمجهودك وبعدين بابا ليه نسبته بحصة شركته وامير كمان ارجوكم فكروا ووافقوا انا محتاجكم معايا خاصة اني ح احتاج في فترة ابقى مع دنيا ولازم ابقى مطمن ان الشغل في ايد امينه يسري اه اخ وجدع وصاحب صاحبه بس مجهود كبير عليه جدا فكروا بس انا واثق انكم في الاخر ح توافقوا",
                "فضحك الجميع وظلوا يتحدثون سويا حتى اتي موعد الطبيبة فوقف بهاء ومعه دنيا واستئذنوا للانصراف",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهب بهاء ودنيا الي الطبيبة التي أخبرتهم بحمل دنيا في ثلاث شهور وان حملها يسمى حمل غزلاني فهي لم تنقطع دورتها الا في الشهر الرابع كما انها حامل في تؤام واعطتها مجموعة فيتامينات وقامت بعمل بعض التحاليل والاشعه لها وطمئنتهم عليها",
                "خرج الاثنان من عند الطبيبة وهم يشعرون بسعادة طاغيه كان بهاء يحتضن دنيا بحنان وحب فنظرت له بحب",
                "- فرحان بجد يا بهاء",
                "- معقوله بتسالي يا دنيا يااااااااااه انا طاير من الفرحة",
                "- مش قصدي حبيبي بس يعني دي مش اول مره ليك",
                "- عارف حبيبتي عارف بس ده منك يا دنيتي ومش طفل واحد اتنين ياعمري  لما نروح ح نتكلم كتير قوي حبيبتي دلوقتي ح نطلع على ماما علشان اخلص من موضوع منار ده نظرت له دنيا بحزن",
                "- انا ماتصورتش انها تروح تفهم مامتك اني غيرانه منها وشرط عليك ياتمشيها يا امشي انا ونفض الشراكة مش قادرة أصدق ان طنط بهيرة تصدق ده",
                "- دنيا مش عايزك تزعلي من ماما وانا اوعدك الحقيقة تظهر وح اخد حقك من الحيوانه دي",
                "- انا مقدرش ازعل منها يابهاء انا صعبان عليا منها بس",
                "- معلش حبيبتي انتي عارفه انها طيبه وبيصعب عليها أي حد",
                "- ماشي حبيبي",
                "وصل بهاء ودنيا الي والدته بهيرة وسعد وكانت منار موجوده أيضا ودخلوا ونظر بهاء لمنار نظرة تكاد تحرقها فأرتبكت قليلاً و لكن حاولت التماسك لتظهر لخالتها صدقها",
                "- ازيك ياأمي عاملة ايه",
                "- الحمدلله حبيبي",
                "- ازيك يابابا صحتك أخبارها ايه دلوقتي",
                "- والله تمام يابني بخير انت عامل ايه ودوندن اخبارك ايه يابنتي نظرت له دنيا بحنان",
                "- الحمدلله يابابا بخير",
                "اغتاظت منار من إهمال بهاء لها فنظرت له",
                "- أيه يابهاء مافيش ازيك يامنار",
                "نظر لها بهاء بغيظ ووقف أمامها وعلامات الغضب تظهر على وجهه",
                "- انتي كمان ليكي عين تكلمي انا ماشفتش في بجاحتك ياشيخه",
                "وقفت امه أمامه ونظرت له بحزن",
                "- يعني مش كفاية اللي حصل في الشغل جي تكمل عليها هنا ايه يا دنيا انتي خايفة منها قوي كده ماتخافيش ما هو بهاء عمره ما ح يسيبك علشان خاطر رحيق ولا نسيتي",
                "صعق بهاء ودنيا من رد بهيرة ونظر لها زوجها بغضب وشعرت هي بما فعلت فجاءت لتتحدث ولكن اوقفها بهاء بيده واوقف دنيا مقبلا رأسها ومحتضنا اياها ثم اخرج هاتفه وقام بتشغيل التسجيل الذي أرسله له يسري ونظر لأمه",
                "- قبل ماتكلمي كلمة كمان يا امي اسمعي",
                "وقام بتشغيل التسجيل فظهر صوت منار واضحا وهي تحدث مدير البنك ونظر لمنار باحتقار",
                "- طول عمري بقول عليكي بت مخك ضارب لكن توصل انك تخسريني شغل وكمان تتبلي على مراتي انها اللي اتكلمت وياريت سكتي على كده رايحه تقولي لامي كلام ماحصلش لا والأمر بقى ان امي تصدق وتجرح في مراتي عارفه يا امي انتي عملتي ايه انتي كسرتيني وجرحتيني وجرحتي مراتي يمكن كلامك صح في حاجة ان رحيق هي اللي جمعت بيني وبين دنيا بس دنيا دلوقتي حبيبتي مراتي ام أولادي دنيا سيد من يتمناها إنما بقى الرك على الهانم اللي جانبك اناجيت اعرفك الحقيقة بعد ماوجعتيني في التليفون بس انتى وجعتي بزيادة ونظر لدنيا يالا حبيبتي بينا",
                "وجاء ليتحرك ولكن وقف والده واتجه الي منار وامسك يدها بقسوة حتى انها صرخت وجاءت بهيرة لتتكلم نظر لها سعد بغضب",
                "- كلمة واحدة منك وح تشوفي مني رد عمرك ما ح تتخيليه وعاد بنظره الي منار حالا تفهميني عملتي كده ليه والا قسما بالله ح اكلم ابوكي حالاَ واحكيله كل ده وهو يشوف حل معاكي ارتبكت منار ونظرت لسعد",
                "- لا ارجوك يا عمو بلاش بابا",
                "- انطقي يابت قلتي اللي قلتيه لخالتك ليه انا معنديش صبر  وصاح بصوت عالي بهاء اطلب لي ابوها",
                "فبكت منار وحاولت التحرك من يد سعد ولكنه كان يقبض عليها بقوه",
                "- خلاص ياعمي خلاص بلاش بابا ارجوك ح يرجعني ويجوزني ابن صاحبه",
                "- يبقى تنطقي وحالا",
                "نظرت منار لدنيا بحقد وغل وصرخت بها",
                "- فيها ايه احسن مني فيها ايه ان كانت هي ولا الزفتة التانية اللي ماتت انا قلت خلاص راحت اسيبه شوية وقت واجي اكون جانبه واخد بالي منه ح يحس بيا انا طول عمري بحبك يابهاء بس انت أعمى القلب عمرك مابصيت لي انا اللي كنت أولى اكون مراتك مش دي انا وقبل ان تكمل كان هناك صفعه تتلقاها من خالتها",
                "- يعني كل اللي قلتيه كدب اتبليتي على دنيا وخلتيني زي الهبلة ماشية وراكي يابنت اختي طيب تلاته بالله العظيم ما انتي بايته هنا النهارده وح تسافري النهاردة وتغوري من هنا ومن دلوقتي انسي ان ليكي خالة فاهمة مش عايزة اشوف وشك تاني",
                "نظرت لها منار بذهول وبعدها التفتت لدنيا وهي تصرخ بها",
                "- كله منك كله منك ربنا ياخدك زي ماخدها",
                "عندما استمع بهاء لذلك اقترب منها بغضب ولكن وقفت أمامه دنيا وهمست",
                "- حبيبي علشان خاطري سيبها كفاية اللي حصل المهم الحقيقة اتعرفت",
                "جن جنون منار وجرت على بهاء تتمسك به",
                "- بهاء انا بحبك يابهاء بحبك قوي عجبك فيها ايه دي شوف انا احلى وجسمي احلي التفتت دنيا لها وهي تدفعها بعيدا عن زوجها",
                "- يمكن تكوني احلي وجسمك احلى بس قلبك اسود ودماغك سم تفتكري في حد ممكن يامن لنفسه معاكي عارفة انتي ضيعتي علي الشركة تعاقد بكام عارفة ضيعتي منا ايه لكن كل ده مش مهم المهم قلبك الأسود اللي وقع بين ابن وأمه والتفتت تنظر لبهيرة بحزن انا مش زعلانة من حضرتك انا صعبان عليا منك يا امي حضرتك بتقولي بهاء مش ح يسبني علشان خاطر رحيق بس... طيب وماله يا امي مش ح ازعل لو كده لكن للأسف حضرتك كنتي شايفه حب بهاء ليا زي ماشايفه حبي ليه ورغم كده جرحتي ووجعتي قوي وادى الحقيقة ظهرت كمان والتفتت تنظر لبهاء يالا يابهاء لو سمحت عايزة اروح",
                "اقتربت بهيرة منهم واحتضنت دنيا وهي تبكي",
                "- حقك عليا حبيبتي متزعليش مني يادنيا البت دي لعبت في دماغي خلاص يادودو معقولة تزعلي من بهورتك يابت",
                "ابتسمت دنيا واحتضنتها بقوة مقبلة راسها",
                "- هو حد يزعل من بهورته برضه ونظرت لبهاء فاقترب محتضنا اياها هي وأمه ونظر لامه",
                "- خلاص ياماما وبعدين سيبي حبيبتي بقى كفاية عليكي كده يا شابه روحي لجوزك اللي قرب يطلع دخان وصالحيه",
                "نظرت بهيرة لسعد وشعرت بغضبه منها فالتفتت الي منار التي كانت مازالت تقف مكانها بغضب وصرخت بها",
                "- امشي حضري هدومك النهاردة ح تسافري لابوكي وكرامه لاختي اللي للأسف معرفتش تربى بت زيك مش ح اتكلم بس حسك عينك تقربي منا تاني وصرخت فاهمة غوررررررررري مش قاعدة فيها النهاردة",
                "جرت منار من أمامها واتجهت هي لسعد واقتربت منه ومالت على كتفه تقبله",
                "- حقك عليا يا ابو بهاء ماتزعلش علشان خاطري غلط وانت متعود تسامحني",
                "- غلطك كان جامد يابهيرة ومش فيا في مرات ابنك اللي شايله ابنك وولاده على رأسها",
                "اقتربت دنيا وهي تضع رأسها في صدر بهاء ونظرت لهم وابتسمت وهمس بهاء قبلها",
                "- مش بس كده ياحاج وشايلة ولادي جواها كمان دنيا حامل في تؤام",
                "التفتت بهيرة تنظر لها وعيون تدمع وقامت بإطلاق الزغاريط ابتهاجاً بالخبر  وهي تحتضن دنيا وتقبلها وتعتذر لها وتقبل بهاء وتحتضنه ودموعها تتساقط",
                "- الف مبروك ياولادي الف مبروك ربنا يقومك بالسلامة يابنتي يارب",
                "- يارب يا ماما دعواتك بقى",
                "- ح ادعيلك في كل صلاة ياقلب امك سامحيني يابنتي انا اسفة حقك عليا وضعت دنيا يدها أمام فم بهيرة",
                "- مافيش ام بتعتذر من بنتها يا امي وحضرتك امي يعني مش ممكن ازعل منك ابدا",
                "استأذن بهاء في الانصراف هو ودنيا حتى لا يروا منار مره اخرى وانصرفوا ذاهبين الي رضا",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس أمير مع يمني وحسين ومعهم هناء وياسر يتحدثون فيما قاله بهاء لهم واخذوا يتناقشون جميعا حتى نظر لهم حسين",
                "- بصوا بقى انا موافق وكده كده الشركة دي في يوم ح تبقي بتاعة ياسر ويمني خلاص ندخل بيها بنصيب ياسر لياسر ونصيب يمني لأمير وانا معاكم ونبقى كلنا ايد واحدة نقف جنب بعض وفي ضهر بعض عاهدوني من دلوقتي انت وهو محدش يغدر ولا يهرب ويسيب المركب لو حصل حاجة لازم تقفوا كلكم مع بهاء كلكم في ضهر بعض وايدكم في ايد بعض  عايز ولادكم كلكم يكونوا سوا فاهمين ولادك يا أمير وابنك يا ياسر وولاد بهاء كلهم يكونوا تربيه واحدة يكبروا شايفين انكم ايد واحدة والأهم تاخدوا بالكم من هناء لو جرالي حاجة دي امانتي عندك انت وهو  وبهاء كمان قلتم ايه وقبل ان يتحدث احد ضمت هناء يده بحب",
                "- بعد الشر عنك ياحبيبي ماتقولش كده انا مقدرش اعيش من غيرك فقبل حسين رأسها",
                "- محدش ضامن عمره حبيبتي ونظر لأولاده ها قلتم ايه",
                "نظر أمير وياسر ويمني لبعضهم البعض وتحدثوا في نفس الوقت كلنا ح نبقى ايد واحدة والتفتت يمني الي والدها",
                "- بابا ربنا يدي حضرتك الصحة حبيبي بس علشان تكون مرتاح ماما هناء في عيونا يا بابا  وبعدها استأذن ياسر في الانصراف وحمل ابنه واخذ سيارة والده وانصرف عائدا لأمه وصل إلى منزله وانام ابنه في فراشه بعد أن ابدل ثيابه واطمئن على والدته وجلس يتحدث مع حلا وهو سعيد بموافقتها على زواجهم واخبرها كل ما قاله لدنيا واتفقوا على موعد حتى تأتي مع يمني لترى والدته والشقة التي ستسكن بها و بعد ان أغلق معها ظل يفكر ماذا سيفعل مع أمه فهو لن يعيد تجربة دنيا مره اخرى فتوصل لقرار ان يتحدث مع ابيه ويعيد والدته الي شقتها مره اخرى خاصة انها مغلقه منذ طلاقها وهو سيتابعها كل يوم هو ويمني وسعد لما توصل اليه",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "ذهبت دنيا وبهاء الي رضا ومحمد وفور ان رأتهم رضا ظلت تحتضن دنيا وتقبلها هي وبهاء",
                "- عاملين ايه يا ولادي طمنوني عليكم معرفتش اجي النهاردة الحضانة كنت حاسة اني مكسلة اقوم ضحكت دنيا ونظرت لها بحب",
                "- مكسلة تقومي برضه يا ماما ولا سي بابا مرحش الشغل فقعدتي معاه",
                "ضربتها رضا بخفه على رأسها وهي تضحك",
                "- بس يابت يالمضه انتي على طول كده كشفاني يامجرمة تعالي معايا يالا نعمل عصير",
                "ذهب الاثنان معا وجلس بهاء مع محمد يتحدثون سوياً وابلغه بهاء بحمل دنيا ففرح لهم رغم حزنه على ابنته ونظر لبهاء",
                "- مبروك يا ابني الف مبروك يتربوا في عزك حبيبي وفي حضن امهم يارب شعر بهاء به انه خائف على رضا فابتسم له",
                "- عارف ان حضرتك قلقان على ماما ماتقلقش انا مطمن مش عارف ليه بس حاسس انها ح تتقبل الموضوع كويس",
                "- ربنا يستر يا بهاء بقى لها كام يوم مبسوطة علشان بتحلم برحيق مبسوطة وفرحانه",
                "عادت دنيا وهي تحمل صينية العصير وخلفها رضا وجلسوا سويا وكان بهاء و دنيا لا يعرفون كيف يبداءون الكلام فحاول محمد مساعدتهم فنظر لرضا",
                "- رضا حبيبتي دنيا وبهاء عندهم حاجة عايزين يقولولك عليها بس بالله عليكي مش عايزك تنفعلي متفقين",
                "نظرت لهم رضا بقلق ووضعت يدها على ساق دنيا بحنان",
                "- قولي يابنتي في ايه مالكم شكلكم مش متخانق الحمدلله في حد من الأولاد تعبان ردت دنيا سريعا",
                "- لا ياماما الحمدلله كلهم كويسين",
                "- طيب امال في ايه",
                "نظر بهاء ودنيا لبعضهم البعض ثم اقترب بهاء من رضا وجلس جوارها وامسك يدها وهمس بهدوء",
                "- ماما دنيا حامل",
                "نظرت رضا لهم بذهول وهي تدور بعيناها بين بهاء ودنيا ثم وقفت مره واحدة وظلت تدور حول نفسها والكل مترقبها وبدء القلق يظهر على الجميع فوقفت دنيا واقتربت منها",
                "- ماما لو انتي مضايقة انا مستعدة اني",
                "وقبل ان تكمل كلامها تكلمت رضا والتي من الواضح انها لم تكن تستمع الي كلمات دنيا",
                "- لالالا انا مش ح اعيده تاني فاهمين مش ح اعيده تاني اه انا مش ح اشوف بنتي التانية بتروح مني وأفضل ساكته واعيش التجربة دي تاني لا فاهمين لا مش ح يحصل ومش ح اسمح بيه يحصل",
                "كان الكل يستمع لها بذهول واقتربت دنيا من رضا بحزن وهمست لها",
                "- شايفة ايه ياماما انا ماكنتش اعرف اني حامل والله التفتت لها رضا وامسكت يدها بقوة",
                "- انا مش ح استنى تروحي مني انتي كمان سامعه",
                "- سامعة ياماما قوليلي اعمل ايه وانا اعمله والله",
                "- احنا ح نروح للدكتور كل اسبوع اه وح نتابع مع دكتور قلب كمان كل أسبوع ومافيش مرواح شغل وح تيجي تقعدي معايا هنا لا مش ح ينفع هناء وحسين ح يموتوني انا ح اجي لكم كل يوم الصبح مع محمد وهو نازل وبعدين اروح بالليل  المهم ماتعمليش اي مجهود وانت بطل شقاوة اليومين دول ولم نفسك",
                "كان الكل يقف بذهول ودنيا دموعها تتساقط فنظرت لهم رضا وهمست",
                "- هو في ايه مالكم انتم في حاجة انتي كويسة يا دنيا الدكتور طمنك كان بهاء عيونه تلمع بالدموع و دنيا تبكي",
                "- اه ياماما الدكتورة طمنتنا الحمدلله ماما انا حامل في تؤام",
                "- الله اكبر الله اكبر ونظرت لهم وابتسمت حاسة انكم مستغربين رد فعلي نظر لها بهاء وامسك يدها بحنان",
                "- ماما انتي بجد كويسة",
                "- ايوة حبيبي الحمدلله قلبي موجوع على بنتي وده ح يفضل طول العمر عمره ما ح يروح لكن فرحانة لبنتي التانية ولأبني عارفين اللي مصبرني اني شفت رحيق مبسوطة وفرحانة ربنا يسعدكم يا ولاد ويفرح قلبكم يارب يالا من غير مطرود تتفضلوا تروحوا من هنا على السرير ترتاحي وماتقوميش من مكانك سامعه وانت حسك عينك تيجي جانبها دلوقتي فاهم وانا من النجمة ح اكون عندك",
                "ارتمت دنيا في احضانها وهي تبكي ورضا تربت على ظهرها وتقبل رأسها بحنان فهمست دنيا",
                "- انا دلوقتي بس فرحت بجد لما شفت فرحتك وبابا محمد ربنا مايحرمني منكم ابدا",
                "- ولا يحرمنا منك حبيبتي يالا يا بهاء خد مراتك تروح وتطلع السلم بالراحة فاهم اه وسيبوا باهر الصبح نفهمه",
                "- حاضر يا امي تصبحوا على خير",
                "- وانتم من اهل الخير حبايبي",
                "انصرف بهاء ودنيا عائدين الي بيتهم ودنيا تركب السيارة بجوار بهاء وهو يمسك يدها بقوه وكل فترة يرفعها يقبلها حتى وصلوا للبيت فوجدوا الجميع يجلس في انتظارهم بالاعلي عند هناء وابلغوهم بما قاله الطبيب و رد فعل رضا فحمدت هناء ربها ان الامر مر بسلام",
                "أبلغ حسين بهاء باتفاقهم فوافق بهاء وتم الاتفاق ان يذهبوا جميعا سويا لإنهاء كل شئ وبعدها توجه الكل الي شقته حتى ينالوا قسط من الراحة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "دخل بهاء ودنيا غرفتهم وفور ان أغلق الباب حمل دنيا بين يديه ودار بها وهو يقبلها وهي تضحك وتتعلق في رقبته حتى انامها على الفراش ونام بجوارها وهو ينظر لها بحب",
                "- سألتيني فرحان صح",
                "- ايوة حبيبي انا عارفة انك مبسوط لكن انك تبقى فرحان قوي وده مش اول بيبي يعني استغربت",
                "- صحيح عندي باهر و رحيق وهما نور عيني لكن اللي جاين دول منك انتي  دنيتي",
                "دنيا صحيح انا حبيت رحيق قوي ولسه لها مكان في قلبي مقفول عليها فأبتسمت دنيا لكلامه واكمل لكن رحيق كانت حب الصبا زي مابيقولوا.. رحيق شغلت قلبي من صغرنا وشبابنا ورغم اننا انا وانتي كنا متفاهمين اكتر لكن قلبنا دق لبعض انا وهي وبعدها حياتنا كانت حلوة وهاديه لكن لما اتوفت الله يرحمها واتجوزنا انا وانتي وعشنا مع بعض اول فترة زي الأخوات كنت شايف علاقتنا مع بعض عامله ازاي وقد ايه بنفهم بعض من مجرد نظرة ولما قلبنا دق محدش فينا قدر يتحكم فيه دنيا أنا حبيتك قوي بجد انا فجاءة لقتيك بتتوغلي جوايا بقيت مش قادر يعدي وقت وانتي مش جانبي ولما اتجوزنا كل ده زاد قوي بقيتي بتمشي في دمي يا دنيتي",
                "كانت دنيا تنظر له وعيونها تدمع من السعادة والفرح بزواجها من هذا الرجل",
                "- بهاء انا كنت متخيلة اللي بيني وبين ياسر حب لكن بعد جوازنا وحتى من الاول اكتشفت ان اللي كان بيني وبينه يمكن إعجاب انبهار بشخص بيحبني لكن كل ده راح اول مابقيت على اسمك بقى ياسر مالوش وجود وبعد جوازنا وشغل ياسر معانا بقى وجوده بالنسبه لي كأنه شخص معرفتوش قبل كده... معاك عشت كل حاجة حلوة احاسيسي ومشاعري معاك مختلفة كل حاجة معاك كانت جديدة عليا انا كمان حبك اتغلغل جوايا معرفتش اقاومه انا بحبك قوي يا بهاء واحلى حاجة ان يوم ما ربنا اذن لي اكون ام كان منك",
                "شعر بهاء بالسعادة من كلام دنيا ومشاعرها التي افاضت بها فأخذها في جولة من جولاتهم ولكن تلك المرة تختلف فقد كان هادئ للغاية وبعد انتهاءهم استلقي على الفراش وهي بين يديه والسعادة تنطق من عيونهم وذهب الاثنان في النوم"
            ]
        },
        {
            "name": "الفصل الخامس والعشرين 🌹",
            "content": [
                "ذهب ياسر الي الشركة وكان في مكتبه يقوم بعمله وفوجئ بدخول حلا عليه وهي مبتسمه ومعها كريم الذي فور ان رأي ياسر ترك يد حلا وجرى عليه سريعاً فحمله ياسر ورفعه للأعلى وهو يبتسم",
                "- حبيب قلبي وحشتني ياكركر",
                "- حضرتك كمان عمو",
                "- روح عمو انت ح تقعد معايا في المكتب النهارده",
                "- ايوة ماما وعدتني",
                "رفع ياسر عينه ونظر لحلا بحب",
                "- منوره ياباشمهندسة ازيك",
                "- منور بوجودك ياباشمهندس انا تمام انت عامل ايه",
                "- اقعدي وح احكي لك",
                "وقص ياسر علي حلا كل ماتحدث به مع دنيا وبعدها  مع والده وأمير وانه بطلب من بهاء نفسه فرحت حلا له وابتسمت",
                "- مبارك يا ياسر انا فرحت لك قوي",
                "- اسمها فرحتي لنا يا حلا من النهاردة بقينا واحد خلاص واعملي حسابك علشان تيجي معايا انتي وكريم علشان تتعرفي على ماما وتشوفي الشقة علشان الحق اوضب اللي انتي عايزاه فيها",
                "نظرت له حلا وهمست",
                "- بس انا مش عايزة حاجة تتغير يا ياسر",
                "- بصي خلينا نتكلم في ده لما تيجي وتشوفي بنفسك الأول تحبي تيجي امتى",
                "- اي وقت تحبه انا ماعنديش مشكلة",
                "- خلاص خير البر عاجله النهاردة نطلع بعد الشغل على البيت عند يمني ناخدها ونطلع على ماما",
                "- ماشي اللي تشوفه",
                "نهضت حلا وهي تحاول حمل كريم",
                "- يالا ياكوكي علشان نروح نشوف شغلنا بقي",
                "- لا ماما كركر اقعد مع عمو انتي وافق",
                "- حبيبي ما انت قعدت مع عمو اهو",
                "- لا قعد مع عمو حدت روح باي",
                "نظر ياسر الي حلا بحب وابتسامة",
                "- سيبيه يا حلا قاعد معايا لحد مانروح ماتخافيش",
                "- مش ح اخاف وهو معاك يا ياسر طيب يا كريم بلاش شقاوة ماشي ولما تعوز حاجة خلي عمو ياسر يكلمني اجي لك",
                "- حاضر ماما كريم مش يعمل شقاوة خالص صح عمو",
                "اقترب ياسر منه وحمله رافعا اياه للأعلى وهو يضحك",
                "- صح حبيب عمو كريم مش بيعمل شقاوة يا ماما روحي انتي شوفي شغلك بقى ماتعطليناش",
                "ضحكت حلا وقبلت وجنة ابنها وهمست",
                "- ماشي ياسي ياسر علي الله ماتجيش تقولي امسكي ابنك اهو نظر لها ياسر بحنان وهو يحتضن كريم",
                "- عمرها ما ح تحصل تفتكري انتي ممكن تعملي كده مع سيف ردت حلا سريعا",
                "- لا يمكن ابدا سيف ده حبيبي",
                "- وكريم كمان حبيبي يالا ياهانم روحي خلصي شغلك علشان عايزين نعدي الأول على بهاء في البيت امضي الأوراق لانه اخد اجازة النهاردة وقاعد جنب دنيا و بعدها ناخد يمني ونطلع على ماما",
                "- ماشي ياسيدي حاضر سلام انا",
                "- مع السلامة",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "يجلس بهاء بجوار دنيا وهو يطعمها وامامهم تجلس هناء وبهيرة ورضا التي لم تجلس منذ أتت فقامت بعمل عصير ورز بلبن وأتت ببعض الفواكه لدنيا وكل برهه تنظر لبهاء",
                "- بهاء أكلها كويس وشربها مياة واعمل حسابك بالليل ح نروح لدكتور القلب لازم نطمن من اولها على قلبها",
                "ينظر لها بهاء وهو يبتسم ويشعر ان دنيا ترغب في الصراخ بسبب الاكل",
                "- حاضر ياماما اللي تشوفيه عايزين نقول لباهر",
                "همست رضا بقلق وهي تنظر لهم",
                "- تفتكروا ح يتقبل الموضوع عادي ولا ح يخاف",
                "همست دنيا بحنان وهي تنظر لرضا",
                "- ماما اسمحي لي انا اقوله واحنا كلنا مع بعض",
                "- قوليله يابنتى يارب يعدي الموقف على خير يارب",
                "- ان شاء الله ماتقلقيش ونادت دنيا على باهر الذي اتي لها مسرعا وهو يحتضن يد رحيق بحب",
                "- نعم يامامتي",
                "-تعال حبيبي عايزه اقولك حاجة واسمع رايك واجلسته على قدمها",
                "- نعم ياماما",
                "- بص يا هوبا انت بتحب قوي تلعب مع الاولاد في الحضانة ومع ولاد طنط يمني صح",
                "- ايوة ياماما",
                "- طيب حبيبي لو انا وبابا جبنا لك انت ورحيق اخ واخت تبقى مبسوط ولا زعلان",
                "اخذ باهر ينظر لها وهو يضع يده على ذقنه 🤔🤔🤔🤔 وبعدها التفت لها وهو يبتسم بفرح😄😄😄😄 ثم تحدث بسعادة",
                "- يعني ح يبقوا اخواتي كده زي رحيق همست دنيا",
                "- ايوة حبيبي",
                "فأخذ باهر يصفق بسعادة🤗🤗🤗🤗 وهو يقبل دنيا😘😘😘😘 ووضع يده على موضع جنينها وهو ينظر لها بحب",
                "- يعني حضرتك حطاهم جوه دلوقتي زي ماما رحيق ما كانت حطه رحيق",
                "هزت دنيا رأسها بحب وهي تحتضنه وتقبله",
                "- ايوة حبيبي هما لسه صغيرين جوه",
                "قفز باهر من على ساق دنيا واخذ يدور حولها وهو يقفز بسعادة",
                "- طيب بسرعه بقى يا ماما كبريهم بسرعه علشان يطلعوا ونلعب معاهم انا وروكا",
                "احتضنته دنيا بحب وهي تقبله في سائر وجهه",
                "- حاضر حبيبي بس هما لسه عليهم شوية لما يجوا بس عايزاك بقى زي ما بتخاف على روكا كده تخاف عليهم وتعلمهم انت ح تبقى الكبير بتاعهم ح تاخد بالك منهم معايا مش كده يا هيبو",
                "- ايوة ياماما وح اعودهم على كل حاجة حضرتك بتعمليها معايا انا وروكا ابتسمت دنيا وهي تحتضنه",
                "- حبيب قلب ماما انت يا هيبو",
                "- انا بحبك قوي ياماما وبحب ماما رحيق قوي كمان",
                "- واحنا الاتنين بنحبك قوي حبيبي",
                "كان الكل ينظر لهم والابتسامة تنير وجههم والدموع تترقرق في عين رضا ودنيا وبهاء عندما ذكرت رحيق",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مضى الوقت وذهب ياسر وحلا وكريم الي منزل بهاء و وجدوهم جميعا يجلسون حول دنيا ويتسابقون على اطعامها فضحك بقوة فنظر له بهاء وابتسم وأشار له بالدخول فأقترب منهم وسلم على الجميع هو وحلا وجلس بجوار ياسر ومال براسه على بهاء",
                "- هو انا ليه عندي احساس ان مدام دنيا عايزة تدور فيكم الضرب وضحك بقوة فضحك بهاء ومال عليه وهمس بصوت منخفض حتى لا تسمعه دنيا",
                "- اصلهم من اول الصبح بيأكلوها تحس انهم بيزغطوا بطة ح يدبحوها بعد يومين وفجاءة شعر بلكزه في يده من دنيا وهي تنظر له شذرا",
                "- وانت الصادق مش بطة دي بقرة ح يدبحوها على العيد",
                "ونهضت فجاءة ونظرت لهم بتحذير وهي ترفع اصبعها أمامهم بغضب",
                "- لو حد فيكم قرب مني حاجة تتاكل او تتشرب ح اعوره يا اما ح اجيب اللي في معدتي في وشه وهو حر بقى حرااااااااام عليكم مش قادرة ح فطس من الاكل",
                "ضحك الجميع عليها ونظرت لها رضا",
                "- ياحبيبتي هو انتي كلتي حاجة بس فصرخت دنيا",
                "- عاااااااااااااااا حرام عليكي ياماما انتم من الصبح بتاكلوني بصوا عندكم ياسر وحلا اهم اكلوهم",
                "فانتفض ياسر وهو يرسم الذعر",
                "- أيه يا باشمهندسة هو حد قالك ان اسمي يسرية وبعدين ياختي انا لسه سنجل لما نتجوز انا والبت دي ابقوا اكلونا قوم ياباشمهندس امضي على الورق خليني اخد الوليه دي واهرب من هنا",
                "انهار الجميع من الضحك وهم ينظرون له وهو يتحدث هكذا ونظرت له دنيا وهي تشعر انها ستنفجر من الضحك",
                "- حرام عليك وربنا يعني افطس من الاكل او افطس من الضحك",
                "- يارب أيامكم كلها سعادة المهم ياباشمهندسة",
                "نظر له بهاء وامسكه من قميصه بضحك",
                "- يابني هو انا مش قلتلك بلاها القاب",
                "فنحي ياسر رأسه وتحدث",
                "- خايف يبقى في اي حزازية فربت بهاء على كتفه وابتسم",
                "- بص يا ياسر انا الحمدلله في عمري ده كله كان دائما عندي نظره في البني أدم اللي ادامي وبقدر اعرف واحس من عينه جواه ايه والحمدالله انت وقعت في كذا موقف ادامي وكلهم أثبتوا لي أن دنيا بالنسبة لك دلوقتي اخت مش اكتر بص يا ياسر في الأول خالص اما اخدنا قرار ان بابا ويمني وأمير يفضلوا معانا كان وجه اعتراضهم انت وساعتها انا قلت لهم ضيفكم جوه شقتكم عادي ودلوقتي اديك قاعد معانا وفي وسطنا لو عندي شك ذرة بس كنت عمري ما ح اسمح بقاعدة زي دي ف خلاص بقى الماضي انساه احنا ولاد النهاردة",
                "رفع ياسر رأسه ونظر ل بهاء",
                "- والله دي حقيقة وبتمنى لها من كل قلبي السعادة وتقوم بخير ان شاء الله ابتسم بهاء",
                "- يبقى مافيش اخ بيقول لاخته ياباشمهندسة ولا لجوز اخته ياباشمهندس المهم كنت عايز ورق ايه يتمضي ولا اقولك تعال المكتب معايا انت وبابا وأمير خلونا نخلص الأوراق المطلوبه للشراكة المحامي جابها النهاردة",
                "وبالفعل ذهبوا الأربعة الي المكتب الموجود في شقة الحضانة وجلسوا جميعا يتناقشون سويا وبالاخير مضوا جميعا على الأوراق ومضى بهاء على الأوراق التي احضرها ياسر وبعدها نظر ياسر لوالده",
                "- بابا عايز اتكلم مع حضرتك",
                "نهض بهاء وأمير وهمس بهاء",
                "- المكان مكانكم خليكم براحتكم وقف ياسر ونظر له",
                "- اقعد ياباش قصدي اقعد يا بهاء انت وأمير مش اغراب نظر له والده حسين",
                "- خير ياحبيبي في ايه تنهد ياسر",
                "- بص يابابا حضرتك عارف اني ح اتجوز حلا وانا مش عايز أكرر اي خطأ مريت بيه في حياتي دلوقتي حضرتك خلاص مقيم هنا انا ح استأذن حضرتك انقل عفش ماما شقتك واقعدها فيها وح اتفق مع يمني يا أمير انا وهي ناخد بالنا منها بالتناوب وكمان انا جايب لها ست غلبانة قاعدة معاها بترعاها ح اخليها تروح معاها",
                "نظر له ابوه وربت على كتفه",
                "- اتمنى يابني فعلا تبعد امك عن حياتك بس مش معنى كلامي ترميها لا طبعا والشقه موجوده وتحت أمركم ح ابعت حد ينضفها لما تقرب تنقل فيها ربنا يسعدكم ياولادي",
                "- ربنا مايحرمني منك يابابا وانا طبعا ح افضل مراعيها بس انا اتعلمت الدرس خلاص",
                "- الحمدلله حبيبي",
                "- قلت ايه يا امير",
                "- ح اقول ايه ياصاحبي مهما كان دي امي زي ماهي امكم انت ناسي انها ربتني معاكم",
                "- طيب على بركة الله انا ح اخد حلا علشان تتعرف عليها وح اخد معانا يمني معلش يا أمير علشان مابقاش انا وهي لوحدنا",
                "- عين العقل ياصاحبي وانا كمان جي معاكم والأولاد كمان بقى لنا كام يوم ماشفنهاش",
                "- طيب يالا بينا نطلع دوشناك يا بهاء",
                "- عيب يا ياسر احنا كلنا اهل ربنا يوفقك انت وحلا خلي بالك منها دي بت غلبانة وطيبة وصاحبة دنيا لو عملت لها حاجة دنيا ح تزعل ولو زعلت دنيا انا ح اعلقك",
                "ضحك الجميع ونظر له ياسر وهو يرفع يده لأعلى",
                "- وعلى ايه ياريس قلبك ابيض يا عم يالا بينا نطلع لهم بعدين نتعلق كلنا",
                "ضحكوا جميعا وخرجوا سويا وهم يضحكون ونظر أمير لزوجته",
                "- يالا يا مونيتي ادخلي غيري هدومك وتعالي علشان ح نروح مع ياسر ويمني عند ماما",
                "- بجد حاضر حبيبي ادوني خمس دقايق بس",
                "نظرت هناء لهم شذرا ووقفت واقتربت من ياسر وامسكت من مقدمة ملابسه",
                "- أيه ياواد فاكر نفسك قاعد عند يهود اترزع لما تتغدى الأول  فاهم نظر لها ياسر وكأنه خائف",
                "- حاضر يا ريس ح اقعد وربنا اهو تحت امرك يامعلمي",
                "نظرت له هناء وحركت يدها في الهواء",
                "- ناس تخاف ماتختشيش قومي ياختي انتي وهي نحضر لهم الاكل فنظرت لهم دنيا شذرا",
                "- حسكم عينكم حد يجي جانبي فاهمين",
                "ضحك الجميع ونظرت لها رضا وهي تخرج لسانها",
                "- اما نرجع من عند الدكتور كمان شوية ح تاكلي ماشي",
                "- عاااااااااااااااا ياماما الرحمة حلوه",
                "- هو ده اللي عندي يابنت فاهمة",
                "- حاضر حاضر",
                "كان الكل يضحك وجلس ياسر وحلا ومعهم كريم ياكلون وبعد أن انتهوا تحرك بهاء ودنيا ومعهم رضا الي الطبيب اما ياسر فاخذ حلا وكريم وذهب معهم أمير ويمني واولادهم وذهبوا لألهام",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "وصل ياسر الي والدته ومعه حلا وكريم وخلفه أمير ومعه يمني واولادهم وصعدوا جميعا للأعلى  وجلسوا في الصالون حتى دخل ياسر ويمني لأحضار والداتهم وبالفعل خرجت معهم وهي تستند على يد ابنها وبنتها وقامت حلا وصافحتها هي وابنها وبعدها جلست الهام ومعها سيف يجلس على قدم ابيه وتكلم ياسر وهو ينظر لحلا بحب",
                "- ماما اعرفك حلا وده ابنها العسل كريم تعال يا كركر سلم",
                "فنظر كريم لوالدته فهزت رأسها بالموافقة فنهض كريم واتجه لياسر الذي حمله واجلسه على ساقه الأخرى وفور ان جلس كريم على ساق ياسر احتضن سيف وقبله بحب وهو يهمس له",
                "- ازيك ياسيفو وحشتني قوي نظر له سيف وتعلق برقبته",
                "- سيفو حب كارو",
                "نظرت الهام لهم بحب فقد تغيرت وتبدلت تماما بعد أن أيقنت ان حسين ألقاها تماما وراء ظهره وشاهدت بنفسها كل حدث مع ابنها وابنتها والتفتت تنظر لـ حلا",
                "- نورتينا يابنتي يارب تكون جوازه العمر لياسر وليكي حبيبتي ياسر طيب قوي وابن حلال مش علشان ابني بقولك كده لا يابنتي علشان هو كده فعلا واحد غيره بعد اللي عملته معاه كان رماني وماسألش فيا نظرت لها حلا بحنان",
                "- اولا يا امي منور بوجودك وسطنا ثانيا ياسر فعلا ابن حلال ربنا يحميه وحضرتك حبيبته مايقدرش يعمل معاكي كده الا رضاكي يا امي",
                "نظرت الهام لياسر وربتت على كتفه وكذلك يمني",
                "- راضية عنه وعن اخته كل الرضا الحمدلله قومي يا يمني قولي لام ابراهيم تطلع الضيافة يابنتي وخليكي معاها",
                "- عيوني يا امي حاضر تعالوا ياولاد اقعدوا أدام الكارتون يالا يا امل يالا ياحسين وانت ياكريم هات سيف وتعال",
                "خرج الأطفال كلهم وراءها واجلستهم وقامت بفتح الكارتون لهم وعادت بالضيافة مره اخرى وجلست معهم بعد أن أعطت الاولاد جميعا حلويات وجلست معهم ام إبراهيم لترعاهم وبعد قليل نظرت الهام الي ياسر",
                "- قوم يابني فرج مراتك على شقتكم حبيبي",
                "- حاضر ياماما تعالي ياحلا تعالي معانا يا يمني",
                "ذهب الثلاثه وقام ياسر بمشاهدة الشقة كامله مع حلا ويمني وعادوا مره اخرى فوجدوا أمير يجلس بجوار الهام ويحتضن يدها بحب ويتحدثون سويا فجلسوا جميعا مره اخرى والتفتت الهام لحلا",
                "- أيه رايك يابنتي في الشقة",
                "- حلوة قوي هو حضرتك تسمحي لي اقولك ماما ابتسمت الهام",
                "- طبعا يا حبيبتي ده يسعدني",
                "- مانحرمش منك يا ماما",
                "- بصى بقى علشان تبقى عارفة الأوضة اللي انا فيها دي بعد كده عايزاكي قاطعتها حلا",
                "- ثواني يا ماما قبل ما تكملي كلامك هو ايه اللي بعد كده دي",
                "- ياحبيبتي انا ان شاء الله قبل ما تتجوزوا ح اخلي ياسر يشوف لي دار مسنين كويسة اروح اقعد فيها فنظر لها ياسر",
                "- ليه ياماما اللي بتقوليه ده دار ايه وبتاع ايه",
                "- ياحبيبي انا كده ح ابقى مرتاحة صدقني",
                "- بصي ياماما انا كلمت بابا فعلا وهو قالي شقتك موجوده",
                "وقبل ان يكمل وقفت حلا ونظرت لهم",
                "- كلام ايه اللي حضرتك بتقوليه يا ماما وانت كمان يا ياسر شقة ايه وبتاع ايه ماما مش ح تمشي من هنا رجلها في الشقة دي قبل رجلي والا انا مش ح أوافق على الجواز",
                "نظر الكل لها وحاول الجميع التحدث معها ان هكذا افضل فنظرت لهم",
                "- وانا مش موافقة ماما مش ممكن تسيب البيت ابدا وبعدين انا واثقه اننا ح نكون مرتاحين سوا واوعدكم لو انا اضايقت او ماما اضايقت نبقى نفكر في موضوع النقل ده غير كده ماعنديش بنات للجواز اه",
                "ضحكوا جميعا وفتحت الهام يدها لها وهي تبكي فجرت حلا عليها تحتضنها وتقبل رأسها",
                "- ربنا يحفظك يابنتي اكيد عرفتي اني كنت السبب في خراب بيت ياسر من دنيا والحق يقال كانت بنت ولا كل البنات عمرها ما زعلتني ولا علت صوتها عليا ولا اشتكت مهما عملت فيها وفي الاخر اتجوز واحدة طلعت حيه تعبتني وبهدلتني وكنت بخاف اشتكي لياسر يفتكر اني بخرب عليه تاني لغاية ما طلقها لكن عهد عليا يابنتي ح تبقى عندي اغلى من ولادي انا اتعلمت الدرس خلاص وليا طلب واحد انا عارفه انك صاحبة دنيا بالله عليكم عايزة اروح لها عايزة استسمحها علشان مافضلش شايله ذنبها على كتافي انا عارفة ان ربنا عوضها باللي احسن من ياسر وبقوا صحاب كمان بالله عليكم خلوني اروح لها كانت الهام تتحدث ببكاء يقطع نياط القلب",
                "كان الكل صامت ولا يعرفون ماذا يفعلون فـ الهام اهانت دنيا كثيرا ولكن تكلمت حلا",
                "- انتي تؤمري ياست الكل ح اخليها تيجي لحضرتك هنا",
                "- لا يابنتي انا اللي لازم اروح لها كلميها بالله عليكي ولو كده فرصه أمير مع ياسر يسندوني",
                "- حاضر يا امي",
                "قامت حلا بعيدا وقامت بالاتصال بدنيا وقصت عليها كل ماحدث وما طلبته الهام وكيف كانت تبكي فأخبرتها دنيا انها ستخبر بهاء وتعاود الاتصال بها وبالفعل اغلقت معها وعادت لهم وابلغتهم ما قالته دنيا",
                "اما عن دنيا فاقتربت من بهاء وكانوا يجلسون جميعا وقصت عليهم ما حدث فصمت الكل حتى وقفت بهيرة واقتربت من دنيا وبهاء",
                "- سامحتي ياسر يادنيا وانت يا بهاء وبقي موجود معاكم وشريك معاكم في شغلكم سامحوا ياولاد محدش عارف بكره في ايه وانت يا حاج حسين انسي وسامح",
                "صمت الجميع قليلا وتحدث حسين",
                "- والله انا سامحت خلاص خصوصا اني عرفت انها اتغيرت فعلا بس الكلام في ايد دنيا وبهاء انا ماليش فيه يا ست بهيرة",
                "نظرت بهيرة لابنها",
                "- ها يا ابني قلت ايه وقف بهاء ونظر لدنيا",
                "- قومي يادنيا البسي مش ح نخلي ست كبيرة تيجي لك بنفسها يالا حبيبتي ح نروح سوا بس انتم بقى خلوا بالكم من الاولاد",
                "رد الجميع في عيونا وصعد بهاء ودنيا وارتدوا ملابسهم وكانت دنيا في حالة صمت فأقترب منها بهاء وهمس",
                "- مالك ياقلبي مضايقة اننا رايحين هناك نظرت له دنيا وارتمت في احضانه تطوقه بيديها وتضع رأسها على صدره",
                "- لا ياحبيبي خالص بس خايفة من مقابلة طنط الهام",
                "- حبيبتي ماتخافيش انا معاكي",
                "- ماشي حبيبي يالا بينا",
                "تحرك الاثنان للذهاب إلى الهام بعد أن أخبرت دنيا حلا برسالة وطلبت منها عدم ابلاغهم ومحاولة تأخيرهم حتى لا ينصرفوا و ردت حلا انها ستقوم بالمهمة وبالفعل عندما شعرت الهام ان رد دنيا تأخر نظرت لهم",
                "- ماردتش اكيد طبعا زعلانه عذراها بس انا ح افضل وراها طول ما فيا نفس لغاية ماتسامحني ردت حلا",
                "- ياماما ماتشغليش بالك مافيش أطيب من دنيا وجوزها ح تلاقي بس بهاء مش موجود ولا حاجة نظر لها ياسر بتعجب فغمزت له فأبتسم متصورا انها تقول هذا حتى لا تحزن والدته"
            ]
        },
        {
            "name": "الفصل السادس والعشرين والاخير 🌹",
            "content": [
                "وصلت دنيا وبهاء الي منزل ياسر وصعدوا وكان بهاء يمسك بيد دنيا بقوة حتى وصلوا الي الشقة ودق بهاء الجرس فوقفت حلا وهي تبتسم ونظرت الي الهام برقة",
                "- ماما ممكن افتح انا نظرت لها الهام وابتسمت",
                "- افتحي حبيبتي",
                "ذهبت حلا وفتحت الباب وفوجئوا جميعا بدخول بهاء وهو يمسك بيد دنيا بيد والأخرى يحمل بها حقيبة مليئة بالحلويات التي كانت تعلم دنيا ان الهام تحبها وفور ان راءتها الهام حاولت الوقوف سريعا فلم تتحملها ساقها وكادت تقع لولا أن جرت عليها دنيا واسندتها وأخذت الهام تبكي بغزاره ودنيا تحاول أن تجعلها تهدء حتى اقترب بهاء منهم وهو يبتسم وامسك يد زوجته وهو يربت على كتف الهام",
                "- اهدي يا امي دنيا خطر عليها الانفعال بالشكل ده فالتفتت لها الهام بقلق",
                "- مالك يابنتي كف الله الشر فيكي ايه",
                "- مافيش ياطنط ماتتخضيش بس بصراحة يعني انا حامل والدكتور قال بلاش توتر علشان انا حامل في تؤام",
                "كانت الدموع تتساقط من عيون الهام وبالرغم من ذلك اطلقت الزغاريط وهي تحتضن دنيا وتبارك لها ولـ بهاء وبعدها جلسوا جميعا واخذوا يتحدثون معا واعتذرت الهام كثيرا لدنيا كما شكر ياسر بهاء على تلك المفاجأة وأعطت دنيا الحقيبة لألهام وفور ان راءت مابها احتضنتها بفرحة",
                "- لسه فاكرة يادنيا لسه فاكرة الحاجات اللي بحبها يابنتي سامحيني يابنتي قرفتك وزعلتك وضايقتك كتير وكنت السبب في خراب بيتك لكن الحمدلله علشان انتي طيبة وبنت حلال وتستاهلي كل خير ربنا رزقك باللي احسن من ابني الحمدلله سامحيني يادنيا ربتت دنيا على يدها",
                "- مسامحة والله ياطنط وبعدين دي ارادة ربنا مش في ايدنا نعترض والحمدلله كل واحد ربنا رزقه الأحسن حلا جميلة قوي وطيبه وحنونة قوي ياطنط",
                "نظرت الهام لحلا بحب وعادت تنظر لدنيا",
                "- عرفت يابنتي عرفت عارفة انها رفضت اسيبهم",
                "- ربنا يهدي سركم يا طنط",
                "بعد أن انتهت الزيارة انصرف الجميع وقام امير و يمني بايصال حلا وكريم الي منزلهم وبعدها عادوا للمنزل",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مرت الأسابيع والشهور وقام بهاء بتقفيل الشقة الصغيرة بالأسفل والتي كانت تخص الحضانة بعد أن قاموا بالغاءها بعد عمل يمني معهم في الشركة وتعب دنيا وقام بنقل إقامتهم للأسفل فقد بدءت دنيا تتعب منذ الشهر السادس ولم تعد تستطيع التحرك وكان يواليها بالرعاية مع هناء رضا وبهيرة بالتبادل حتى اتي الشهر السابع وقرر بهاء ترك العمل تماما لهم ومرافقة دنيا وكان بهاء قد أصبح مسئولا عنها مسئولية تامه ونقلت رضا إقامتها معهم فقد كانت في حالة من الرعب على دنيا وكلما تشعر بشئ تقوم بالاتصال ب الطبيب فورا مهما حاولت دنيا طمأنتها حتى اتي يوم شعرت دنيا فيه بآلام رهيبة وكانت نائمة وبجوارها بهاء فحاولت التحمل ولكن لم تستطع وشعر بها بهاء فانتفض من نومه فورا",
                "- مالك حبيبي فيكي ايه التفتت دنيا له ودموعها تغرق وجهها",
                "- مش قادرة يابهاء مش قادرة الألم جامد قوي حاسة اني ح اموت منه",
                "احتضنها بهاء بقوه وهو يقبلها",
                "- اوعي تقولي كده فاهمة اوعي يالا حبيبي استحملي شوية معلش شوية واولادنا ينوروا حياتنا",
                "كان بهاء يحدثها وهو يلبسها ملابسها وارتدي سريعا ملابسه وحملها وخرج وهو ينادي باهر الذي لبى النداء فورا وخرج من الغرفة",
                "- نعم يابابا ايه ده مال ماما",
                "- حبيبي ماما بتولد اطلع جري قولهم فوق وخليهم يحصلونا على المستشفى وانت خد بالك من اختك",
                "- حاضر يابابا حاضر ثم نظر لدنيا وعيونه تلمع بالدموع ماما ح ترجعي لي تاني مش كده اوعي تسبينا وحدنا",
                "نظرت دنيا لبهاء وهي تحاول تحمل الألم وطلبت منه انزالها فأنزلها بالفعل وجلست على الأريكه خلفها وقامت بإحتضان باهر بقوة وهي تمسح دموعه التي بدءت في التساقط",
                "- هوبا حبيب قلب ماما ونور عينها كل ده بإرادة ربنا مش احنا اتفقنا ان ربنا هو اللي بيريد هز باهر رأسه وهو يحتضنها بقوة بس انا اوعدك ح اعمل كل اللي اقدر عليه علشان ارجع لك انت وروكا حبيبي دلوقتي بقي زي ماعلمتك اتوضي واقعد ادعيلي وخدبالك من روكا اوع تسيبها وحدها سامع",
                "- حاضر ياماما",
                "- يالا احنا ح ننزل حبيبي وانت كلم جدو وتيتا وقولهم خليهم يحصلونا",
                "- حاضر ياماما لا اله الا الله",
                "- محمد رسول الله حبيبي",
                "نظرت دنيا ل بهاء وكأنها تستغيث به ف الآلام أصبحت لا تحتمل وبالفعل حملها بهاء وخرج بها سريعا واتجه للمشفى فورا وقام باهر بالاتصال بجده حسين وابلغه وفورا تم إبلاغ الجميع واتجهوا فورا جميعا للمشفى وكانت رضا في حالة من الصمت التام مهما تحدثوا معها لا تستجيب كان يضمها محمد وهو يهمس لها فقط بالدعاء لدنيا",
                "وصلوا جميعاً للمشفى ومعهم باهر وروكا كما اتي ياسر وحلا بعد أن تركوا سيف وكريم مع الهام والتي أخبرتهم ان يوالوها بالاخبار وعندما وصلوا وجدوا بهاء قد أصر على الدخول مع دنيا الي غرفة الولادة فوقفوا جميعا بالخارج في حالة من القلق والتوتر حتى استمعوا لصراخ اول طفل فأبتسم الجميع وكبروا وبعد قليل استمعوا لصراخ الطفل الثاني فسجد حسين شكرا لله ووقفت رضا أمام باب غرفة العمليات وبعد قليل فتح الباب وخرج بهاء والدموع تغرق وجهه فبهتوا جميعا واقترب من رضا وابتسم",
                "- طلبت مني اول واحدة تبوسيهم انتي يا امي نظرت له رضا",
                "- بنتي المهم بنتي عامله ايه ابتسم بهاء",
                "- زي الفل الحمدلله شوية وح تخرج",
                "اخيرا تنفست رضا وهي تدعو الله ان تخرج لهم دنيا بخير وظلوا جميعا يتناوبون تقبيل راس الطفلان فكانت دنيا قد طلبت منهم إلا يحملهم احد حتى تخرج وبالفعل انساق الجميع لرغبتها حتى وصل بهاء بهم أمام ياسر الذي كانت عيونه تدمع ونظر لبهاء فأبتسم له وهمس",
                "- فاهم وعارف انك فرحان ان ربنا رضاها وخرجت بالسلامة بس دلوقتي مسموح بس تبوسهم لغاية مانشوف اخر التعليمات ايه",
                "فقبلهم ياسر وحلا وبعد قليل خرجت دنيا الي غرفتها واخذ التمريض الطفلان للطبيب حتى يكمل الكشف عليهم ودخل بهاء سريعا لزوجته وحملها الي الفراش ودثرها جيدا وهو يقبل راسها ويدها",
                "- حمدلله على السلامه يا قلب حبيبك موتيني رعب عليكي من صريخك كنت حاسس قلبي ح يوقف",
                "ابتسمت له دنيا بإعياء وهي تضع يدها على وجهه",
                "- حقك عليا حبيبي كنت موجوعه قوي كنت حاسه روحي بتطلع مع كل صرخه يااااااااااه يا بهاء، مش قادرة أصدق اخيرا وصلوا بالسلامة",
                "- الحمدلله حبيبتي الدكاترة قالوا انهم كويسين قوي الحمدلله هما بس بيطمنوا عليهم وح يجيبوهم الناس بره ح تتجنن عليكي ادخلهم",
                "- اعدلني بس الاول حبيبي وبعدين دخلهم",
                "قام بهاء بتعديل وضعها وضمها بقوة لصدره وهو يهمس لها بكلمات الحب وبعدها فتح الباب وادخل الجميع وأولهم هناء ورضا وبهيرة اللاتي جرين عليها يقبلونها ويحتضينوها نظرت دنيا لحسين الذي كانت تتساقط دموعه وابتسمت له فذهب لها وقبل رأسها واحتضنها بحنان وهو يبارك عليها وبعدها توالي الجميع حتى ياسر الذي نظر لها وضحك",
                "- مبارك يا ام العيال ربنا يحفظك ليهم انتي وابوهم يارب",
                "ضحكت دنيا",
                "- الله يبارك فيك يا ياسر انت كمان اهو بقيت ابو العيال وان شاء الله ربنا يرزقك انت وحلا دعيت للكل جوه",
                "اقترب باهر من دنيا وهو يمسك بيد رحيق ففتحت دنيا يدها لهم وحملهم ياسر ووضعهم بجوارها هي وبهاء الذي احتضنهم الثلاثه معا وهمست دنيا لباهر",
                "- عند وعدي يا هوبا فابتسم هوبا وهو يضع راسه على يدها",
                "بعد قليل دخلت ممرضتان كل واحدة تحمل طفل فحملهم بهاء وقام حسين ومحمد وسعد بنفحهم مبالغ ماليه وكانت الفتاتان تشعران بسعادة بالغة وظلوا يدعوان لهم نظرت دنيا لبهاء",
                "- بهاء هات البنوته",
                "وأخذتها منه وحملتها وقبلتها ثم اعطتها لباهر الذي حملها وكأنه يحمل كنز ثمين كان يغلق يده الصغيرة عليها بحب وقبلها في رأسها ووجنتها ونظر لامه",
                "- ماما دي صغنتوته قوي ياماما وريحتها حلوة قوي انا حبيتها قوي ثم التفت لرحيق التي كانت تنظر لها بابتسامة رائعه وجعلها تقبلها وهمس لها بكره لما تكبري شوية صغنتوته كمان ح اخليكي تشيليها يا روكا فنظرت له روكا واتسعت ابتسامتها",
                "- جد هوبا",
                "- جد يا حبيبتي ثم اعطي الطفلة لأمه التي حملتها ونظرت لهم جميعا",
                "- ماما رضا ماما بهيرة سامحوني اني سميت البنت على اسم تاني بس حد غالي قوي عليا وطول عمرها امي فصاح الاثنان وهم يبتسمون باسم هناء التي كانت تنظر لدنيا والدموع تغرق عيناها وهي تحرك رأسها يمينا ويسارا وكانها تحلم فابتسمت دنيا لها قربي ياماما يا اغلى ماما واعظم ماما تعالي شيلي حفيدتك اللي اتشرفت انها على اسمك",
                "اقتربت هناء وهي ترتعش وحملت منها الطفلة الصغيرة تحتضنها بحنان بالغ وهي تقبل وجهها الصغير قبلات متفرقة وهي تبكي وهمست",
                "- بقى معقولة الصغنن ده ح يبقى على اسمي ياقلب تيتا انتي ياعمر تيتا كله اه ياحبيبتي استنيتك من زمان قوي والحمدلله نولتها ياقلبي بصي يادنيا يا حبيبتي يشرفني طبعا ويسعدني تبقى على اسمي بس احلى حاجة بينك وبين بهاء هي المودة والرحمه اللي المفروض تكون بين اي زوجين علشان حياتهم تنجح وبما انك جبتي بنت وولد يبقى نسمى البنت مودة والولد رحيم",
                "كانت تحدثها وهي تبكي فجعلت الكل يدمع معها وبعدها فعلت دنيا مع الولد كما فعلت مع الفتاة",
                "ظلوا جميعا يحملون الأطفال بينهم كما قامت الهام بالتحدث الي دنيا وبهاء وباركت لهم وبعد فترة قرر الطبيب ان تنصرف دنيا الي البيت فهي وأولادها بخير تماما وبالفعل ذهبوا جميعا الي المنزل وطلبت دنيا من حلا وياسر ان يذهبوا ويحضروا الاولاد ويعودوا ليجتمعوا جميعا معا وفور ان تحرك ياسر وحلا وجد حلا تقف فجاءة وعندما التفت لها وجدها يغم عليها فحملها وذهب الي السيارة وذهب معه ابيه وهناء وبعد الكشف عليها وجد انها حامل في أول شهرها الثاني فرح حسين كثيرا وهناء أيضا وباركوا لهم واستأذن ياسر ان ينصرفوا للمنزل حتى ترتاح حلا وعاد حسين وهناء للمنزل وبلغوا الجميع الذين سعدوا بذلك وقاموا بالمباركة لهم وتمني الصحة لحلا",
                "وبعد اسبوع قام بهاء بعمل سبوع وعقيقة كبيرة لأولاده وكان سعيد للغاية كما قام بعمل عقيقة روكا معهم أيضا وكانوا جميعا في منتهى السعاده وفي ذلك اليوم أبلغهم أيضا أمير بحمل يمني في اول شهرها الثالث وسعد الجميع وكان سيف يجلس بجوار دنيا وهو ينظر لها وهي تحمل مودة ويبتسم لها ثم نظر لدنيا واقترب منها وقبل مودة في يدها ورأسها وهو يقربها منه فضحكت مودة بصوت صغير وفرح سيف وهو يصفق بيده",
                "امضوا جميعا وقتا جميلا والكل يشعر بالسعادة وسجلت دنيا مشاهد من السبوع وارسلتها الي الهام حتى تراها فهي لم تعد تستطيع التحرك حتى تشاركهم فرحتهم",
                "🌺🌺🌺🌺🌺🌺🌺🌺🌺🌺🌺🌺🌺🌺🌺🌺",
                "مضت الشهور والسنوات وانجبت يمني فتاة اسمتها ياسمين فقد كانت في حملها تعشق رائحة الياسمين اما حلا فأنجبت فتاة أسماها ياسر هلا حتى تكون قريبة من اسم حلا حبيبته التي استطعت بحبها ورقتها ان تخطف قلبه وقلب والدته وابنه والكل",
                "كان الكل يجتمع في بيت بهاء و دنيا واعتبروه الجميع بيت العائلة",
                "أصبح عمر اولاد دنيا وبهاء باهر الان ١٥ عام ورحيق ١٣ عام ورحيم ومودة ١٠ اعوام",
                "اما اولاد يمني وأمير فكان عمر حسين ١٨ عام وأمل ١٥ عام وياسمين ٩ عام",
                "اما حلا وياسر فكان كريم يبلغ من العمر ١٦ عام وسيف ١٢ عام وهلا ٩ عام",
                "وفي يوم كانوا يجلسون جميعا وكانت دنيا في ملكوت اخر فنظر لها حسين",
                "- مالك يابنتي سرحانة في ايه نظرت له دنيا وانتبه بهاء لها",
                "- والله يابابا الاولاد كبروا ومش عارفه افكر محتاجة افصلهم على الاقل باهر محتاج اوضه لوحده وكمان رحيم لازم ينفصل عن البنات يعني على الاقل عايزة ٣ اوض بفكر نبني فوق شقة اكبر ايه رايك يا بهاء",
                "- والله يادنيا ممكن ليه لا بس ممكن حاجة تانيه نخلي الاولاد يقعدوا في الشقة التانية",
                "- لا يابهاء دي شقة رحيق فيها روحها وذكرياتها دي ح تفضل لباهر ورحيق ولا يمكن اغيرها وهنا تحدثت هناء",
                "- طيب انا عندي اقتراح لو حسين وافق عليه نظر لها حسين وابتسم وكأنه فهم ماذا ترغب ان تقول فاقترب مقبلا راسها",
                "- وانا موافق ضحكت هناء",
                "- مش لما تعرف الأول ياحبيبي",
                "- اقولك انا بتفكري ننزل احنا في الشقة الصغيرة اللي تحت ونفتح شقتنا على شقه بهاء ودنيا صح",
                "صعقت هناء وظلت تنظر له بذهول",
                "- معقوله يا حسين",
                "- لاني فكرت زيك كده وده الحل الاسلم والأسهل لسه ح نبني ونبيض ونفرش هي حيطة بينا وبينكم وبعدها التوضيب سهل واحنا مش محتاجين كل الحجم ده والشقة الصغيرة ح تبقى محندقه عليا انا وهنونتي علشان اعرف استفرد بيها من غير ماتهرب فضحك الجميع وبعدين انا فكرت ناخد مثلا عندنا الولدين لكن رجعت فكرت لا ماينفعش مايتقفلش عليهم باب شقة واحد آخر الليل ربنا مايفرقهم ابدا ده رأي انا وهنونتي ومافيش اعتراض ده فرمان ياباشمهندس انت وهي",
                "قام بهاء ودنيا واحتضنوهم معا وبالفعل قاموا بالتنفيذ وأصبح لكل ولد غرفة مستقلة والبنتان أيضا لكل منهم غرفة مستقلة ولكن كانت مودة تحب أن تنام مع اختها كان في كل غرفة سريران حتى إذا جاء احد من اولاد يمني او حلا للمبيت معهم ورغم ان يمني تسكن معهم الا ان الاولاد احيانا مايرغبون في أن يمضوا الوقت معا وكانوا جميعا يحبون بعضهم البعض",
                "وفي يوم كانوا يحتفلون بميلاد رحيم ومودة وكانوا جميعا يجلسون في الحديقة معا ولاحظ بهاء ان دنيا على وجهها ابتسامة خلابه فأقترب مقتطفا قبلة سريعة من وجنتها وهمس",
                "- ابتسامتك ساحرة سرحانة في ايه بسطك كده",
                "نظرت له دنيا ولأول مره امام الجميع تميل على كتفه وترفع رأسها مقبلة وجنته قبلة طويلة هادئة وابتسمت له ثم همست",
                "- بص كده على الولاد يا بهاء شايف باهر حاضن امل بعينه ازاي ولا حسين شايف محاوط رحيق ازاي ولا كريم وياسمين",
                "و صمتت فهي كانت ترى سيف ابن ياسر يهتم بمودة ابنتها رغم صغر سنهم وشعر بها بهاء فأبتسم واحتضنها",
                "- ماكملتيش ليه حتى الصغيرين شايفة سيف مهتم بمودة ازاي ولا سي رحيم اللي مدلع الست هلا",
                "نظرت دنيا لبهاء وضحك الاثنان بصوت عالي لفت نظر الكل لهم وظلوا قليلاً يضحكون حتى هدءت ضحكاتهم ونظر بهاء لدنيا",
                "- ماتقلقيش من بكرة طالما عينك عليهم وكل حاجة تحت عينا علينا نوجه بس لو جم كده او كده",
                "- ماتخافش كلهم تربيه هناء يعني زي تربيتنا انا وانت ورحيق الله يرحمها بهاء وحشتني قوي وعايزك ازورها",
                "- عيوني حبيبتي بكره اجازة اخدك انتي والجرمء ده ونروح نزورها ان شاء الله وبعدها نطلع على الست الهام بقى لنا فترة مش روحنا لها",
                "- وماله حبيبي بس اتفق مع ياسر",
                "التفت بهاء لياسر فوجده يحتضن حلا تحت جناحه ويهمس لها بصوت منخفض فقام بامساك مخدة صغيرة بجواره وضربه بها ففزع ونظر لبهاء الذي كان يضحك عليه هو ودنيا",
                "- تصدق انك عامل زي هادم الملذات يا ستار عايز ايه ياعم مش عارف اقعد مع مراتي شوية",
                "- ليه ياخويا مش لكم بيت تتلموا فيه عجايب",
                "نظر ياسر له بغيظ",
                "- مش ح ارد عليك منه له المهم عايز ايه",
                "- بكرة ح نعدي عليكم بعد مانروح نزور رحيق علشان نشوف الست الهام بقى لنا فترة مش شفناها عندك زفت اعتراض",
                "- لا ياخويا ماعنديش زفت اعتراض اهلا وسهلا بيكم بس تعمل حسابك ح نتغدى كلنا مع بعض ماشي",
                "- ماشي ياخويا",
                "التفت ياسر لوالده ولهناء واقترب منهم",
                "- لسه برضه مش عايز تيجي بيتنا يابابا والله امي نفسها تيجي مش علشان حاجة غير انك تزور ابنك حتى قالت يجي وانا ح اقفل عليا الأوضة بالمفتاح كأني مش موجوده علشان لا تضايقك ولا تضايق ماما هناء",
                "نظرت هناء لزوجها وبعدها وضعت يدها على كتف ياسر وابتسمت",
                "- طيب عارف ياواد يا ياسر انت علشان الكلمتين بتوعك دول انا بقى ح أسبق واجي الصبح اساعد حلا واتعرف على امك الست الجميلة دي وحسين يجي مع الباقين والتفتت تنظر لحسين برقه وهمست بصوت منخفض لا يسمعه غيره ايه رايك يا حسونتي ابتسم حسين وقبل رأسها وهو يضحك",
                "- ماشي يا عيون حسونتك",
                "وبالفعل ذهب بهاء ودنيا ومعهم الاولاد جميعا لزيارة قبر رحيق وكانت هناء قد ذهبت باكرا مع أمير الي بيت ياسر واستقبلتها حلا وياسر بفرح ودخلت بعدها لتسلم على الهام التي كان قد تبدل حالها واصبحت لا تقوي على فعل شئ، وجلست معها واستقبلتها الهام بود حقيقي، وبعدها حضروا جميعا وكان الكل يجلس في جو شديد المرح يجلس حسين علي قمة السفرة والباقي يلتفون حوله فأخذ ينظر لهم بحب ثم اغمض عينه واخذ يدعو ربه ان يحمي تلك الأسرة الجميلة",
                "🌺🌺تمت بحمدلله🌺🌺",
                "كان هدفي من تلك الرواية ان يفكر الإنسان كثيرا قبل أن يضحي بما في يده مقابل ماهو في علم الغيب فهنا ضحى ياسر بحبيبته مقابل خدعة من أمه والمرأه التي تزوجها",
                "وايضا كان هدفي ان من يندم ندما حقيقي ويتوب عن خطئه يغفر الله له ويعوضه عما حدث له"
            ]
        }
    ]
}